25 APRILE 1945 – 25 APRILE 1962

Il 25 aprile quest'anno ci ha colto di sorpresa. Ce lo hanno ricordato, guarda un po'!, i giornali benpensanti, la radio-televisione, le bandiere, i cortei, le bande musicali, i discorsi. Dopo 17 anni di quarantena la Resistenza à stata "promossa". Lasciamo che se ne rallegrino i vecchi inutili "resistenti", gli "antifascisti di professione": purtroppo essi non si accorgono di festeggiare la ricorrenza braccetto dei fascisti. Con "fascisti" non intendiamo i "missini", bensì la solita classe dirigente, fascista prima di Mussolini, ben peggio di Mussolini, fascista sempre. Insomma la Resistenza à stata ritenuta "degna" di tutte le guerre precedenti del "Popolo Italiano": 1848, 1859, 1866, 1896, 1911, 1915, 1935, 1940. Un bel risultato, non c’è che dire, per i nostri "resistenti", commossi e quasi increduli a tanta grazia. La Resistenza non fa più paura, è morta: evviva dunque la Resistenza!
Dopo aver appreso che il Risorgimento l'hanno fatto i preti, i tempi sono ormai maturi per apprendere che la Resistenza l'ha fatta la Confindustria. Non è lontano il tempo in cui Gramsci, opportunamente manipolato, sarà letto nelle scuole. - Chi è? - chiederanno gli scolari. - Un "Patriota" - risponderà la maestra. Quella cara famiglia di "Patrioti" che, accomunando Mazzini e Vittorio Emanuele, Pisacane e Pio IX, Garibaldi e Crispi, Gobetti e D'Annunzio, rappresenta quegli
"Ideali" di cui, dopo liberali e fascisti, la D.C. è "erede" e in nome dei quali governa e governerà il "Popolo Italiano".
NO NO NO. Non vogliamo che i morti della Resistenza siano "onorati” con monumenti "ai caduti di tutte le guerre" inaugurati da Vescovo, Prefetto, Presidente-del-Tribunale, Comandante-del-Distretto, Commissari, Intendenti e Soprintendenti. Meglio il silenzio. Il senso della Resistenza fu: RIVOLUZIONE, RINNOVAMENTO. "Ve ne dovete ricordare tutti: il sogno non deve essere di tornare ai tempi prima della guerra"- sono le ultime parole di un marinaio danese di vent'anni, torturato e
fucilato nel 1945. Raccomandava un ferroviere cecoslovacco, poco prima di essere ucciso nel 1944 dai nazisti: "Quando da voi si farà "pulizia" fatela bene, così che duri per sempre. Ahimè, la "pulizia" l'hanno fatta gli "altri", ed à "quest'altra pulizia" che promette di durare per sempre.

VOGLIONO IL PROCESSO

Sette operai di Genova, arrestati durante la rivolta del luglio 1960, sono chiusi in carcere senza essere stati ancora giudicati. Dal luglio 1960 all'aprile 1962: ventidue mesi di carcere preventivo. E il processo si farà chissà quando.

I loro nomi:

Giuseppe Pellerano

Giuseppe Moglia

Rinaldo Ferrari

Giuseppe Calcagno

Otello Delfino

Paolo Varetto

Aldo Perugi

Per quale reato? Il capo d'imputazione dice: "resistenza e violenza contro le forze dell'ordine"; i giornali di sinistra ribattono: "per avere partecipato al glorioso movimento popolare che rovesciò il governo Tambroni".
Ma loro da tempo non pensano più a questo; loro vogliono il processo. Vogliono che un magistrato li giudichi com'è loro diritto, e farla finita una buona volta.
Un mese, due mesi; autunno. "Comunque vada, valeva la pena".
Quattro mesi, cinque mesi; inverno. "Credono di piegarci con la congiura del silenzio; le loro facce sono ancora gonfie delle nostre botte".
Sette mesi, otto mesi; primavera. "Non fissano la data del processo; fingono di averci dimenticati. ... ma i compagni non fanno niente?"
Non vogliono essere dichiarati eroi nazionali. Vogliono il processo.
Tempo fa, ridotti alla disperazione, hanno fatto lo sciopero della fame.
Non per fare propaganda al Partito Comunista. Quello che vogliono è il processo.
Dieci mesi, undici mesi; estate. "Cosa penseranno i ragazzi? Avranno da mangiare?
Non per chi li offende il processo; non per chi piega la giustizia alla propria sete di vendetta. Per loro stessi vogliono il processo.
Il processo che gli spetta non per una legge russa, ma secondo il Codice di Procedura Penale Italiano, secondo la Costituzione Italiana!
Tredici mesi, quattordici mesi; autunno. "Basta! Devo andarmene a casa! Hanno bisogno di me. Perché i compagni non vengono tutti a urlare davanti alla prigione? Cosa ha paura il Partito?
Non per essere dichiarati innocenti.
Lo sanno perfettamente che saranno condannati. Ma siccome hanno già scontato ventidue mesi di carcere preventivo, sperano di essere liberati anche in caso di condanna!
O almeno saperlo quanto tempo c'è ancora da stare in galera!
Sedici mesi, diciassette mesi; inverno. "Per favore...il processo! il processo!
È il processo quello che vogliono! Nient'altro! Il processo che gli spetta per legge
Il processo che non si nega neanche a Eichmann!
Diciannove mesi, venti mesi, ventun mesi, ventidue mesi; primavera...estato...
Per tornarsene a casa. Per vedere se i bambini sono vivi o sono sorti. Come sono fatte le strade. Per tornare a fare lo scaricatore, il manovale, l'operaio. Per tornare a lavorare come bestie sotto i vecchi padroni. Per dar da mangiare alla famiglia
Vogliono il processo!

25 luglio 1943. Arresto di Mussolini. Badoglio prende il potere. Le organizzazioni di sinistra pretendono la liberazione dei detenuti politici. Le porte delle carceri si aprono per studenti, per professionisti, per gli antifascisti borghesi. Ma gli operai arrestati durante gli scioperi del marzo di quell'anno, non vengono liberati; e dopo un paio di mesi sono a disposizione dei nazisti, che hanno ripreso il controllo della penisola, come materiale per le rappresaglie e per il lavoro forzato in Germania.
7 luglio 1960. Reggio Emilia. In Piazza della Libertà cinque operai comunisti ammazzati dai mitra della polizia. I giornali italiani usano gli stessi termini di cui si erano serviti per le Fosse Ardeatine: carneficina, eccidio. L'opinione pubblica à fortemente turbata. I conti non tornano. Un'organizzazione che agisce per la difesa dell'ordine uccide cinque cittadini italiani o non sa fornire spiegazioni accettabili. I conti non tornano. Ma la combinazione per rimettere il cuore in pace à presto trovata: basta sostituire a "cittadino italiano" il termine "comunista". (Un comunista fa parte del popolo italiano [...] la legge non la fa lui. È come uno straniero. Cosa ci fa qui? Parchè non va in Russia?) I conti sono tornati. Cretini che tirano bombe contro le sedi dei partiti di sinistra sono in libertà provvisoria.
In Sicilia si può ammazzare un sindacalista, democristiano o comunista che sia, secondo il proprio gusto personale, con un rischio minimo di essere puniti.
La Camera nega l'autorizzazione a procedere contro parlamentari imputati di peculato e truffa.
D'accordo; nessuno crede che la legge sia uguale per tutti. Di solito però la gente pensa che questa disuguaglianza consista in ciò: che qualcuno, passando attraverso le maglie della giustizia, non viene punito là dove dovrebbe. Le cosa insopportabile invece è che qualcuno paga più di quanto la legge stabilisce. Esistono persone su cui si può esercitare il proprio arbitrio. L'ingiustizia è di due ordini quindi.
Durante le dimostrazioni del luglio '60 era facile, guardandosi intorno, scorgere dei volti esasperati, delle persone che non ne potevano più, che volevano farla finita. Con che cosa? ... con la fame, con l'ingiustizia, con la discriminazione. L'alleanza di Tambroni coi missini era un chiaro pretesto.
E io, che appartengo a una categoria che dalla discriminazione e dalla fame degli altri aveva avuto solo effetti benefici, mi chiedevo a che titolo avrei dovuto partecipare.
E poi ho pensato che non si poteva lasciare che gli operai fossero eternamente soli in piazza contro i mitra della polizia. Non potevo tollerare che in nome del popolo italiano e por salvaguardare l'ordine (cioè per permettere ai negozianti di vendere le loro merci, ai professionisti di esercitare le loro professioni liberali, agli studenti di studiare), a quindi il mio ordine, si spargesse sangue per la strada; piuttosto proferivo essere dall'altra parte. Stare in casa significava dare un contributo alla costruzione di quell'alibi, il "popolo italiano", in nome e per la difesa del quale la polizia poteva scendere in piazza in assetto di guerra.

Quando si farà il monumento agli italiani uccisi dalla polizia e dai carabinieri italiani, sarà una bella lezione di Storia Patria vedere la lunga fila degli operai del Nord, la lunga fila dei contadini del Sud, senza uno studente... senza un professionista ...

Alberto Bellocchio

Ricordiamo che l’'"Avanti!" ha aperto una sottoscrizione per l'assistenza legale e materiale dei sette incriminati e delle loro famiglie.

INSEGNANTI IN AGITAZIONE

LA “CORRENTE QUATTRO"

Finalmente, con grave ritardo sulle altre città, si à costituita anche a Piacenza la "Corrente Quattro". Caduta, almeno per ora, la grande speranza dell'unificazione sindacale, ad un insegnante che militi, attivamente e idealmente, in un partito della sinistra laica, non rimane altra via che aderire alla "Corrente Quattro".
Cosa vuole? In cosa si differenzia dalle altre "Correnti"?
Eccone i punti programmatici:
1) affermazione della priorità assoluta della scuola di stato e dell'urgenza del suo sviluppo.
2) istituzione della scuola media unica con soluzioni che rispettino le legittime istanze dei suoi insegnanti.
3) approvazione dello stato giuridico - da molti anni atteso - che sancisca l'autogoverno della scuola o la decisiva rivalutazione della funzione docente attraverso una nuova carriera (e non soltanto ritocchi retributivi come da provvedimento unico).
4) riconoscimento di tutti i servizi pre-ruolo ai fini economici; validità agli effetti della carriera dei servizi prestati, con e senza abilitazione, fino al limite di sei anni.
5) elevazione di tutti i coefficienti, in modo particolare dei primi tre, e abbreviazione della carriera al fine di richiamare alla scuola le migliori energie.
6) una indennità di studio, che assorba l'attuale indennità extratabellare e assicuri all'insegnante una concreta possibilità di attendere serenamente alla sua preparazione professionale.
7) la quattordicesima mensilità, in accordo all'analoga richiesta delle altre categorie statali.
8) un aumento delle quote di aggiunta di famiglia, tale da soddisfare le esigenze derivanti dall'educazione dei figli.
9) introduzione di un terzo coefficiente nella carriera dei presidi.
Ci auguriamo che gli insegnanti piacentini, abbandonando la loro tradizionale autolesionistica apatica, si raccolgano intorno alla "Corrente Quattro" (che a Piacenza fa capo ai proff. Giorgi e d'Angelo), l'unica che, al di fuori di ogni tatticismo e ambiguità, li appoggi nelle loro più che legittime rivendicazioni.
In proposito, abbiamo raccolto una dichiarazione del prof. d'Angelo che pubblichiamo augurandoci che serva ad aprire un dibattito sui temi trattati.

STELIO D’ANGELO

A me sembra che si continui in Italia a porre il problema degli insegnanti (e della scuola) su un piano estremamente occasionale, con obiettivi limitati e contingenti. Insistere, come si fa, su modesti aumenti retributivi, pianificando più o meno tutte le categorie di docenti, allontana sempre più la questione di fondo della società: essa consiste, per un paese moderno, nel disporre di una scuola efficiente, viva, impegnata su tutto ciò che rappresenti attualità di idee, di conoscenze, di tecniche. Viceversa la nostra scuola à inerte, abulica, conformista: una notevole parte dei suoi insegnanti ha rinunciato da tempo, o rinuncia nell'atto stesso in cui inizia a insegnare, a porsi concreti e precisi interessi di vita o a farsi portatrice, per diffonderli tra i giovani, di principi e cognizioni meditati e sofferti.
Vorremmo che ogni attività o tutto il tempo di lavoro dell'insegnante fossero interamente dedicati alla scuola come scelta di vita, impegno totale e non complementare. Vorremmo insegnanti che non si alienassero nel cumulo massacrante delle lezioni private o in attività extrascolastiche. Vorremmo che tutti gli insegnanti, dai presidi a quelli di prima nomina, fossero ogni tre o quattro anni, sottoposti a prove di aggiornamento periodiche, con tutte le garanzie del caso.
E infine vorremmo che fosse finalmente affrontato alla radice, razionalmente o scientificamente, ogni singolo tipo di scuola per procedere a quella riforma, da vent’anni attesa e promessa, nei confronti del liceo classieo, degli istituti tecnici o professionali, del liceo scientifico e, soprattutto, dell'istituto magistrale. Quest'ultimo, in particolare, rimane in una assurda condizione di inferiorità rispetto alle altre scuole con una congerie di materio che si risolve in un imparaticcio nozionistico senza senso.
Se fosso possibile affrontare il problema degli insognanti e della scuola su queste basi, à chiaro che la questione del trattamento economioo non si potrebbe assolutamente porre nei termini indecorosi in cui oggi viene posta. Se gli insegnanti, unitariamente o attraverso un solo sindacato, sapessero battersi per la dignità della scuola e per i giovani, conseguirebbero, anche per se stessi, le maggiori garanzie di condizioni personali, economiche o morali, inconfrontabili con quelle di oggi. Invece, col piccolo riformismo spicciolo, che sta catturando un po' tutti, a tutti i livelli, proprio in questi giorni, la scuola italiana continuerà a essere deficitaria o arretrata, ad avere strutture superate dai tempi, ad affidare il 30% delle cattedre disponibili a studenti (quando va bene) del I° o 2° anno di università, etc. etc...
Sia chiaro, comunque, che, personalmente, io do, fra tutte, la mia adesione alla "Corrente Quattro" come alla sola che tenti di avvicinarsi alle prospettive di cui ho parlato.

PROBLEMI DELLA DONNA NELLA CRISI DELLA FAMIGLIA: L’AMORE
Mercoledì, 11 aprile, l’Unione Donne Italiane ha organizzato un dibattito, che vorrebbe essere il primo di una numerosa serie, sull’argomento: “Adulterio e concubinato”.
Il dibattito ha trovato divisi relatori e pubblico: i relatori parevano paghi di riuscire a ottenere qualche provvedimento libertario (divorzio, abolizione dei reati di adulterio), mentre il pubblico chiedeva che si mettesse in discussione lo stesso istituto familiare.
In realtà la famiglia oggi non è più una roccaforte di niente: se va bene è svuotata di qualsiasi importanza, se va male è una scuola di scandalo. La categoria dei genitori ormai à ridotta a covare il proprio complesso di inferiorità nei confronti dei figli.
Ma non è di questo che voglio parlare.
Le associazioni femminili, che perseguono una maggiore giustizia sociale nei confronti della donna, devono per forza occuparsi di abbattere un certo malcostume amatorio ed invocare una maggiore sincerità nei rapporti con l'altro sesso. È sul terreno dell'amore, infatti, che risiede oggi la causa della disparità di condizioni tra uomo e donna.
Ci si potrà meravigliare di una asserzione così categorica fino a che non si sarà convinti che ancora oggi, e soprattutto ieri, la maggioranza delle donne ha perseguito quale scopo di vita proprio l'amore. È sufficiente esaminare ciò che si nasconde dietro alla ricerca del matrimonio da parte della donna, e perchè dopo averlo raggiuto la donna è a posto.
Sembra di ritornare ai tempi del trapasso della "patria potestas" alla "potestas maritalis".
(L'oggetto-donna alla sua nascita à considerato un debito dal padre, da assolvere nei riguardi del futuro detentore: il debito di nutrire, educare, e preparare insomma quel qualcosa di veramente utile alla vita dell'uomo, che è la donna. Il contratto avviene nel matrimonio, in cui colui che ama oppure ha bisogno della donna, la prende, ma deve assumersene il mantenimento). Le cose non sono molto cambiate da allora.
La donna persegue l'amore e la sua maggiore autonomia si fa sentire in una maggiore libertà di scelte dell'oggetto di questo amore; ma essa non si concede, non dà nulla fino a che non ha l'esatto corrispettivo di un sostentamento. E non si dica che la ragione di questo concorde atteggiamento si trova in un plauso alla morale cattolica.
In queste condizioni che cose resta da fare? Tutto.
Figuriamoci di partire da zero e di iniziare una lunga e paziente discussione sul campo emozionale nella sua relazione con l'essere umano. E il punto di partenza non può essere che questo: l'amore è un mezzo d'espressione dell'uomo e come tale un fatto di cultura.
Se noi avremo ben chiaro questo, come non pensare che occupandoci di esso con la maggiore sincerità possibile ne conseguirà un arricchimento per tutti noi?
È mia convinzione che le donne per la loro lotta debbano partire da qui, perché altrimenti tutti i rimedi che alle loro condizioni potrebbero trovare risulterebbero non solo dei palliativi di inconsistente beneficio, ma sarebbero nuovi apporti all'ipocrisia e all'accomodismo che imperano.
E non credano che la loro vittoria riguardi solamente un contributo culturale di carattere generale. Da questo processo di revisione critica usciranno completamente rinnovate; perché avranno conquistato se stesso. Non chiederanno più dei diritti per ovviare agli inconvenienti che nascono dal non averli, ma perché li sentiranno tali e non potranno rinunciare ad essi.

SAINT-JUST
La programmazione televisiva dei "GIACOBINI" di Federico Zardi in sei puntate(dopo gli immondi "Processi" di Luigi XVI e di Maria Antonietta, falsi storicamente quanto nulli artisticamente) ci offre l'occasione di rievocare la figura di SAINT-JUST, "una delle maggiori intelligenze politiche della storia e uno dei suoi caratteri più grandi (Soboul), il prodotto più straordinario di un’epoca non certo avara di grandi intelligenze e di grandi caratteri.
Il dramma di Zardi (già rappresentato qualche anno fa in modo memorabile dal Piccolo Teatro di Milano) ha un valore teatrale discutibile, ma ha comunque il grandissimo merito di restituirci il momento più alto e critico della Rivoluzione Francese con grande rigore storico. Dell'adattamento televisivo va detto che, nonostante l'impegno, non riesce a sollevarsi da una certa piattezza (siamo stufi di questi registi televisivi, la cui originalità si esaurisce muovendo la macchina su e giù, avanti e indietro, con una meccanicità ed una improprietà penosissime: hanno evidentemente il complesso del non-fare-teatro a ogni costo ... ma non è il luogo per questo discorso).
Louis de Santi-Just nasce nel 1767 di famiglia borghese. Studi di giurisprudenza. Pubblica a 21 anni "Organt", un poema libertino. Ma à l’ultima debolezza. "Gli uomini finiscono tutti là di dove si sarebbe dovuto cominciare: nel disgusto delle cose vane". Montesquieu, gli Enciclopedisti, ma soprattutto Rousseau, diventano i suoi maestri. Si documenta rigorosamente sulla situazione politica economica della Francia. A 25 anni è eletto deputato alla Convenzione, e subito esordisce con un intervento decisivo nella discussione sul processo al Re.
Luglio 1793: entra a far parte del Comitato di Salute Pubblica (il Governo).
In ottobre raggiunge l’esercito che combatte in Alsazia, ristabilisce la disciplina, accende l'entusiasmo, che lo porterà poco dopo alle vittorie di Wissenburg e Landau. Eguale missione compie nel gennaio 1794 presso l'esercito del Nord.
Tra il 23 febbraio e il 31 marzo contribuisce ad eliminare le fazioni degli hebertisti e dei dantonisti, sostenendo apertamente l'accusa: "Ho attaccato uomini che nessuno avrebbe osato attaccare ... Tocca al più giovane morire o provare il proprio coraggio o la propria virtù".
Sempre nel marzo propone e fa approvare decreti secondo i quali i beni delle persone riconosciute nemiche della Repubblica devono essere confiscati e distribuiti agli indigenti.
In giugno è con l'Armata di Jourdan che guida alla grande vittoria di Fleurus.
Torna a Parigi, in piena congiura controrivoluzionaria. L'offensiva dell'alta borghesia forse è troppo forte perché Robespierre e Saint-Just possano sperare di vincere. Ma l'esitazione di Robespierre accelera la fine: ora un uomo sfinito da una attività massacrante e sgomentato dall'altissimo prezzo che la "sua" Rivoluzione richiedeva. Il disprezzo che oppone alle disonestà dei suoi nemici è già una rinuncia. L'unico che non vuole arrendersi è Saint-Just, ma è travolto. Vengono arrestati il 28 luglio 1794: (8 termidoro) e il giorno successivo ghigliottinati. Dall'arresto alla morte Saint-Just non dice più una parola; rifiuta di essere accompagnato e sale agilmente sul palco disponendosi da solo sotto la lama. "Gli uomini grandi - aveva detto - non muoiono nel loro letto". Non aveva ancora compiuto ventisette anni.

Dai suoi "FRAMMENTI SULLE ISTITUZIONI REPUBBLICANE" abbiamo scelto i passi seguenti.


LE LEGGI

Le istituzioni costituiscono per il governo di un popolo libero la garanzia contro la corruzione dei costumi e per il popolo e i cittadini la garanzia contro la corruzione del governo.
La garanzia del cittadino contro il potere dovrebbe risiedere in lui stesso.
Com'è possibile essere libero e avere in pari tempo alienato al magistrato la iniziativa del mantenimento della propria libertà?
Noi vi proponiamo istituzioni civili grazie alle quali anche un fanciullo possa resistere all'oppressione di un adulto potente e iniquo.
Ci vogliono poche leggi. Dove ne esistono molte, il popolo à schiavo.
Finché voi vedete gente nelle anticamere dei tribunali e dei magistrati, il governo non vale nulla. È un orrore che si sia obbligati a reclamare giustizia.
Prima di fare il processo agli uomini, bisogna farlo alle leggi.

L’AMICIZIA

Se un uomo non ha anici, viene bandito.
Gli amici vanno messi l'uno accanto all'altro nei combattimenti.
Se un uomo commette un delitto, i suoi amici vengono banditi.
Un uomo reo d'ingratitudine è bandito.

L’EDUCAZIONE

Non è lecito né battere né carezzare un fanciullo.
I fanciulli sono rigorosamente educati al laconismo nel linguaggio e al disprezzo verso i retori.
Nessuno può turbare l'inclinazione del proprio figlio, qualunque sia la sua condizione patrimoniale.

ISTITUZIONI MILITARI

Il soldato che insulti il suo capo o gli disobbedisca, il capo che insulti o batta il suo subordinato: sono puniti con la pena di morte.
Un militare che rubi o commetta una violenza in territorio francese, à cacciato dall'esercito; se lo fa in un paese nemico, è condannato a morte.
Un soldato accanto al quale un altro soldato sia stato ferito d'arma bianca è disonorato se non ritorna con l'arma di colui che ha colpito il suo fratello.
L'elogio dei generali si farà solo alla fine della guerra.

I CULTI

Tutti i culti sono egualmente permessi e protetti.
I templi pubblici sono aperti a tutti i culti.
Nessun prete di nessun culto può apparire in pubblico con i suoi attributi.

IL MATRIMONIO

L'uomo e la donna che si amano sono sposi.
Il mezzo di render costumati i matrimoni è di renderli liberi.
Chiunque osi dire che un sesso à soggetto all'altro mente al suo cuore.
La natura del matrimonio è che l'uomo e la donna si uniscano liberamente, ed impegnino il loro possesso a pari condizioni, finché loro piacerà.
Io non rompo i legami della società, è stata la società a rompere quelli della natura. L'adulterio è delitto, e delitto tanto più ignobile in quanto à lecito il divorzio.


ISTITUZIONI AGRARIE

Ogni proprietario è tenuto ad essere contadino.
Se uno diventa insolvibile per accidente, lo Stato assolve il debito. Se à diventato insolvibile per cattiva condotta, gli abitanti del Comune che hanno permesso che la corruzione si infiltrasse tra di loro, assolvono il debito in comune. Colui il cui debito sia stato pagato dal Comune è bandito.
Ogni possidente è tenuto ad allevare un montone per ogni arpento di terra coltivato...una vacca ogni dieci...un cavallo per ogni quindici arpenti coltivati.
Le bestie che muoiano per causa d'epidemia o infortunio sono pagate dallo Stato.
Le terre date in affitto sono doppiamente tassate.

SOCIETÀ E NATURA

Nello stato sociale (di natura) l'uomo doveva essere esente da passioni, perché viveva secondo natura. Nello stato attuale l'uomo ha passioni perché vive secondo la forza. Non bisogna confondere i sentimenti dell'anima con le passioni: gli uni sono il portato della natura e il principio della vita sociale, le altre sono il frutto dell'usurpazione e il principio della vita selvaggia.
Qualunque sia la fonte del presente ordine di cose, essa à impura, è opera di tenebre, in quanto tutti sono infelici; per questo io credo ben poco alle religioni, esse hanno prodotto molti delitti, cattive leggi ed empietà. Non bisogna più parlarne.
La divinità divide con i re il sentimento della dominazione e crea l'uomo per opprimerlo e, quel che è peggio, per opprimerlo mediante un prete.
Il legislatore che predica la morale, la vita sociale e la pace, non ha bisogno di miracoli per provare la sua missione, i miracoli sarebbero soltanto la prova della sua abilità.
Lo spirito di conquista non è nato dalla miseria, ma dall'avarizia e dalla pigrizia.
Tutto procede male, ma tutto procede; la confusione di ogni cosa mantiene ogni cosa.
I filosofi hanno accettato con troppa leggerezza il disordine delle cose umane. Seneca e Montaigne e molti altri dimostrano con molta finezza d'ingegno che tutto va male. Ma il rimedio? Io non amo i medici che parlano, amo quelli che guariscono.
La patria non è il suolo; è quella comunità degli affetti che fa si che, combattendo ciascuno per la salvezza e la libertà di ciò che gli è caro, la patria stessa si trovi difesa.
Un popolo saggio farà della guerra e della morale la base della sua educazione, ma io gli consiglio di non amare né le conquiste né i preti.
Non bisogna atterrirsi por le mutazioni, il pericolo sta soltanto nella maniera di effettuarle.
Un diseredato sta al di sopra dei governi e delle potenze della terra: egli deve parlar loro da padrone ...
Il giorno in cui mi sarò convinto che à impossibile inculcare nel popolo francese costumi di mitezza, energia, delicatezza, o inesorabili per la tirannia e l'ingiustizia, io mi pugnalerò.

SAINT-JUST, "FRAMMENTI SULLE ISTITUZIONI REPUBBLICANE" Einaudi ("Saggi")

MATHIEZ e LEFEBVRE, "LA RIVOLUZICNE FRANCESE ", Einaudi (due volumetti delle P.B.S.)

LEFEBVRE, " L'OTTANTANOVE ", Mondadori (B.M.M.)

ZARDI, "I GIACOBINI ", Feltrinelli (Universale Economica)

RINNOVIAMO LA BIBLIOTECA COMUNALE

È nota la situazione della Biblioteca "Passorini Landi". Si tratta di un'antica fondazione, praticamente amministrata dal Comune, che provvede anche a pareggiarne il bilancio (coprendo più dei tre quarti delle spese).
Secondo le sue naturali finalità, dovrebbe essere uno strumento - effettivo – di cultura. Per lo meno avrebbe potuto diventarlo. Di certo non lo è. Assomiglia troppo infatti a un sacrario, a un museo di vetusti quanto preziosi volumi di altri storici cimeli -, a un centro di lettura o di studio per gli iniziati, gli eruditi, non certo per quelli che vogliono integrare gli insegnamenti della scuola o supplire alla mancanza di una scuola, o comunque informarsi e coltivarsi, quali che siano le loro capacità intellettive o il loro grado di cultura.
Chi volesse interessarsi dei problemi della Biblioteca Comunale, comincerebbe col trovarsi di fronte a una lunga serie di lacune e di anacronismi, che vanno da una spaventosa povertà di opere scientifiche e letterarie attuali - in particolare straniere - alla mancanza assoluta di quei pochi periodici che cercano di affrontare i problemi del nostro tempo con un minimo di serietà; che vanno dalle insufficienze dei locali alle numerose difficoltà por accedervi o per ottenere i volumi che si desiderano e portarli a casa (a tale proposito basterà ricordare che la Biblioteca resta chiusa di sera e noi giorni festivi, e cioè proprio nei rari momenti che una qualsiasi porsona - normalmente occupata - può dedicare alla lettura). E il lavoro non mancherebbe.
Ma saremmo ancora in pieno riformismo, non avremmo cioè superato la buona amministrazione. Ed à abbastanza deludente che molti siano oggi convinti di poter già chiamare rivoluzionario un programma, nel quale, a proposito ad esempio delle biblioteche, vengano previsti orari più comodi e comunque in fase col tempo libero della gente, maggiori acquisti di opero scientifiche o artistiche, servizi secondari più efficienti e completi, e via di questo passo.
Per superare il riformismo occorre evidentemente cercare una prospettiva più ampia. Rendersi conto di quali siano le profonde esigenze - non le voglie sonnolente del dopopranzo -, ma invece le neccssità di fondo di un popolo. Necessità che si identificano con i presupposti dalla sua felicità - da non intendersi tuttavia limitata ad alcuni, o goduta di nascosto e con vergogna, o superficiale o momentanea. Scoprire le esigenze profonde di una conunità significa possedere le chiavi del pubblico bene (da non confondersi col benessere).
Così, per tornare al nostro problema, se la cultura à un mezzo indispensabile per il raggiungimento di un effettivo progresso sociale, di un autentico miglioramento della condizione umana, non basterà certo aumentare il patrimonio letterario delle biblioteche o renderne più agibile l'accesso, ma occorrerà programmare tutta una serie di attività che rendano possibile il sorgere di una vita, di una dimensione culturale, lavorare su quei particolari elementi della persona umana, iniziare un nuovo dialogo col pubblico, bandire e diffondere nuovi sistemi di impiego del tempo libero, offrire una lettura, o anzi un vero e proprio piano organico di lettura e di studio.
È evidente che a un certo punto l'armadio pieno di ottimi volumi non basta più.
Perché oltre a quelli che vogliono leggere, ma non possono farlo per mancanza di tempo o di denaro (e per questi - credo siano pochi - potrebbero anche bastare migliori orari o una più ampia e accurata scelta di opere), esistono quelli – e sono la maggior parte – che non leggono perché non sanno che cosa leggere, come cominciare; con quale metodo proseguire, che risultati possono ottenere, intimiditi e scoraggiati dalla loro stessa estraneità alla lettura; ci sono infine coloro che neppure sospettano che la lettura di un libro possa diventare qualcosa di meglio di un semplice svago. A tutto questo si deve poi aggiungere che libri e riviste non bastano, che vanno integrati con gli altri mezzi di informazione, di studio, di confronto e di verifica (proiezioni, audizioni, mostre artistiche varie).

Concludendo quindi, per chi voglia innalzarsi al di sopra del riformismo, il problema non è tanto di acquistare tutta la produzione letteraria artistica e scientifica italiana e straniera, e di metterla a disposizione dei cittadini, magari dopo averne dato notizia sui fogli ufficiali, quanto di studiare, anzitutto, se e che cosa occorra offrire alla gente e quindi di procedere insieme con essa alla preparazione, agitazione e realizzazione del programma; non limitarsi cioè a creare - in pochi - una biblioteca da mettere a disposizione di tutti, ma avere la forza di creare - in molti - un centro di cultura, vale a dire di fare insieme la biblioteca.
Questo, in sintesi, il pensiero o il programma di alcuni giovani della nostra città, che stanno interessandosi della Biblioteca Comunale o che riferiranno sui "quaderni piacentini" - nei prossimi numeri o in speciali supplementi - le tappe via via del loro lavoro. Che procederà press'a poco secondo il seguente ordine:
a) raccolta dei dati relativi al patrimonio letterario della biblioteca, ai locali, attrezzature, servizi secondari, patrimonio economico, amministrazione, calendario, orario;
b) esame dello statuto e del regolamento e dei rapporti tra Comune e Biblioteca;
c) inchiesta sullo sovvenzioni - comunali - a favore delle attività culturali cittadine.
Dopo questo primo lavoro - attualmente in fase di attuazione - si passerà ad una inchiesta sul grado o sui mezzi di cultura e di informazione della cittadinanza;
quindi allo studio e discussione delle proposte; infine alla loro realizzazione. Si tratta di un programma di ampio respiro, ma anche di notevole impegno:  invitiamo gli amici che ci leggono o che siano informati sui problemi della biblioteca, o che abbiano proposte da fare - anche soltanto sul metodo di lavoro -, a comunicarcelo e discuterle con noi

Antonio Bellocchio

UNA CONFERENZA DI FORTINI A PIACENZA

Per il Circolo Culturale dell'Unione Cooperativa di Piacenza, Franco Fortini ha parlato il 3 maggio sul tema "Principio d'autorità e responsabilità personale" davanti a un pubblico fortemente interessato che - alla fine della densissima relazione di Fortini - è intervenuto più volte o con estrema vivacità. Malauguratamente è troppo tardi per trattarne in questo numero: nel prossimo numero riassumeremo le tesi emerse dal dibattito e pubblicheremo tutto ciò che in proposito i presenti alla conferenza vorranno dichiarare.
