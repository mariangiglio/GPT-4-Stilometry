Niente è più superfluo delle dichiarazioni di principio d'un nuovo giornale. « Quindici » non ha nulla da dichiarare, anche perché si ripromette d'essere parziale e contraddittorio. « Quindici » spera di diffondere dei dubbi e di rovinare alcune certezze : d'essere, insomma, un sano elemento di disordine. Non occupa posizioni, non riempie vuoti. Ogni autore sottoscrive le idee che portano la sua firma, e quelle soltanto. È un periodico redatto da un gruppo: ma ciascuno dei suoi appartenenti è perfettamente libero non solo da ogni disciplina redazionale, ma anche da ogni presunzione di affinità. La sua libertà è garantita dal basso costo d'esercizio: la povertà della veste tipografica, oltre che un omaggio all'intelligenza dei lettori, e anche un prezzo che si paga volentieri per comprarsi una vera indipendenza. I nostri inserzionisti, come appare chiaro alla lettura degli articoli, non ci chiedono nessuna contropartita. E la testata appartiene (caso unico nella storia editoriale italiana) agli stessi redattori del periodico. Beninteso, chiederemo volta per volta ad autori estranei al nostro gruppo di partecipare al discorso. Non faremo alcuna discriminazione ideologica o di generazione: basterà che ci siano simpatici. Una delle migliori riviste letterarie d'America nacque il giorno in cui un gruppo di critici e di scrittori decisero, durante un lungo sciopero dei giornali di New York, che non era più possibile tacere sugli avvenimenti culturali; fondarono la « New York Review of Books », un foglio apparentemente dimesso, interamente affidato al desiderio di leggere di gran parte del pubblico. Anche in Italia lo sciopero è in atto da anni, il silenzio è completo. Non ci si occupa certo di cultura in quei supplementi dei quotidiani e del settimanali che hanno scoperto la letteratura come « buon affare »; né nell'unico settimanale letterario italiano, che coltiva idee antiche e clientele non più illustri, ed e oggetto di commerci editoriali e politici; né sulla stragrande maggioranza delle riviste specializzate, che sono il regno della prudenza e dell'amicizia, e perciò della menzogna. Non ci si occupa di cultura negli uffici « culturali » dei partiti, né alla televisione, né, con pochissime eccezioni, nelle università. No, lo sciopero è compatto e unanime: anzi, e una serrata, il primo indizio del regime che è nell'aria, e matura sotto i nostri occhi. Lo stesso discorso vale per i silenzi e le reticenze politiche. Con questo mondo di interessati e di taciturni, « Quindici » non vuole aprire un dialogo, neppure polemico: non accetta il discorso, e vuole porsi come alternativo. Non vuole informare se non di ciò che sta a cuore ai suoi collaboratori, cioè fornire opinioni partigiane e faziose. È un giornale « continuo », che si sottrae ad una lettura rilassata o distratta, e si permette presuntuosamente lo svantaggio di rinunciare alla allettante volgarità delle false inchieste illustrate e dei raffinati fotocolor da salotto. Può sembrare che nel nostro giornale la letteratura abbia una parte preponderante; in parte ciò è vero, ma col succedersi del numeri il lettore vedrà che anche la letteratura e un punto di partenza per affrontare nella maniera più lucida possibile tutti gli aspetti  culturali e politici  della « conservazione linguistica ». Le idee e gli scritti dei collaboratori di « Quindici » hanno già suscitato l'irritazione, l'ironia o lo sdegno della critica ufficiale e della stampa consolatoria o di falsa denuncia, dei giudici dei premi letterari finanziati dagli industriali di destra, delle riviste dei paesi exrivoluzionari, degli scrittori impegnati, di quelli disimpegnati e dei marxistigioannei. Una simile unanimità di dissensi ci incoraggia a proseguire su questa strada. 

Le cerimonie sadiche della critica di ALFREDO GIULIANI
Roland Barthes, « Critique et vérité », Editions du Seuil, 1966, pp. 80, NF. 70.
Giorgio Manganelli, « La letteratura come menzogna », Feltrinelli, 1967, pp. 180, lire 1.300.

 L'idea del linguaggio letterario come meraviglioso e pericoloso animatore di labirinti, nei quali si avvera « l'assenza » dello scrittore, e la poesia è sempre più sostituita dalla nostalgia dei suoi procedimenti, e ogni lucidità aspira dissimulatamente alla magia, è questa femminilità della « scrittura » che in triga e seduce i Nuovi Critici francesi. Anche quando la critica letteraria non sta al centro dei loro interessi, com'è il caso del filosofo Foucault, l'esperienza della letteratura linguaggio « vano e fondamentale » finisce con l'influire sul loro metodo, sicche il fascino del simbolismo, del discorso « non discorsivo », della vertigine mallarmeana suscita un cerchio magico in cui i generi s'annullano e solo campeggia « la scrittura ». Perseguire, esplorare la « intransitività radicale » della letteratura  concezione che per parte nostra ricondurremmo a una poetica dei segni ormai inevitabile, anche se quasi tutta ancora da scrivere  significa per i Nuovi Critici fondere inestricabilmente la funzione poetica e la funzione critica del linguaggio. Sulle orme del prestigioso Blanchot, una schiera di anime sensitive non prive di pungiglioni si aggira nello Spazio Letterario e turbina in modi talvolta così incantevoli che a non ammirarli si rischia di passare per bruti, inintelligenti, accademici e provinciali. Sono, dopotutto, anime molto passionali, e perciò le rispettiamo; lo Spazio Letterario è scomodo, e noi non siamo meno appassionati. Ma riluttiamo a credere che l'unificazione dello spazio annulli il problema delle funzioni. E teniamo in sospetto Roland Barthes quando in Critique et vérité affida al critico il compito di « raddoppiare » l'opera mediante « un'altra parola ». L'atteggiamento tipico dello scrittore, fin ché si sceglie o viene scelto tale, è una specie di inconsapevolezza attiva nei confronti del linguaggio che si fa strada attraverso di lui. L'atteggiamento del critico, o si dica pure la sua « intenzionalità », è, al contrario, una specie di consapevolezza passiva del linguaggio che e passato attraverso l'altro. E l'altro non è soltanto lo scrittore. Quest'ultimo non sa bene che cosa fa, e il suo scopo è di fare o di lasciare che l'opera si faccia; egli ha soltanto un deciso e provvisorio senso d'orientamento. Il critico deve lasciarsi « fare » dall'opera vigilando l'insorgenza di qualsivoglia epifania egli sia in grado di connettere al testo. Il critico ha anche il diritto di rifiutare o di abbozzare il fantasma di un libro che non ha mai letto; ma qui le sue ragioni devono possedere una chiarezza che lo scrittore, per sue ragioni operative e opposte, può deliberatamente schivare. Il critico deve capire, questa è l'ironia, giacché per capire dovrà in qualche modo mimare l'atteggiamento linguistico dell'altro, dovrà distinguere le funzioni praticandole ambedue. Ma sostenere che lo scrittore e il critico non esistono perché esiste una sola intenzione d'essere  la «scrittura »  significa saltare sulle spalle del problema. Barthes fa diventare « l'opera » una
materia prima per le trasformazioni simboliche del critico: ingenua metafora è il credere che l'opera sia un « linguaggio primo » sopra il quale il critico farebbe fluttuare un « linguaggio secondo ». Un linguaggio primo: questo sì, davvero, non esiste, e tanto meno in letteratura. Il cerchio, poi, presto si chiude quando Barthes, per coerenza, è costretto a dire che il critico non affronta in realtà l'opera altrui ma il proprio linguaggio. Per Barthes il critico è un lettore spurio: mentre il semplice lettore ama l'opera, la desidera così com'è e non vuole giustapporle parole altre, il critico desidera il linguaggio dell'opera, ne agogna la « scrittura ». Le distinzioni annegano nell'implicazione erotica  « scrivere è un modo dell'Eros > [cfr. l'introduzione ai Saggi critici di Barthes, Einaudi, 1966]  che resta la sola suprema Finzione Retorica. A questo punto uno scrittore erotico potrebbe avanzare l'ipotesi di Thanatos contro i pia ceri linguisticamente sadomasochisti del Mescoliamo Tutte le Cose. C'è di più, che i simboli vanno trattati con diffidenza, o meglio, maltrattati quando ne capiti l'occasione. Del resto Blanchot, in un saggio raccolto in Le livre à venir aveva messo in guardia contro la lettura simbolica dell'opera letteraria: quella che al lettore pare una maniera simbolica di dire, per lo scrittore è soltanto la maniera reale. Non esistono simboli perché tutto, assolutamente tutto può essere simbolico; oppure il simbolo, come dice Blanchot, non significa niente perché è una realtà, noi diremmo un segno; e se c'è una distanza dell'opera da sé medesima, quella è precisamente la zona che l'autore ha cercato di mantenere reale: è la zona della necessaria ambiguità, della dissimulazione, del la disponibilità autosufficiente. C'è modo e modo di desiderare la scrittura altrui; Giorgio Manganelli  a cui piacerebbe tra i suoi dati segnaletici di venir qualificato non già «scrittore » o « professore » o « critico », ma « Adultero »  la desidera anzitutto perché desiderarla è illecito (infatti la letteratura è una creatura infetta e asociale) e poi per ucciderla e quindi piamente venerarla se quella, resistendo alla profana zione omicida, ghigna in faccia al critico la sua mostruosa resurrezione. Le ghiotte letture di Manganelli sono omicidi rituali compiuti con l'iracondia gioiosa di chi si compiace di trascinare la verità per i capelli «in una regione in cui il vero non ha alcun privilegio sul falso », e di contemplare con « perversa umiltà » i meccanismi orrendamente indifferenti, esatti, sadicamente inutili della scrittura. La letteratura come menzogna è un libro altamente provocatorio e corroborante per la sua arguta omissione di soccorso al Povero Umanesimo Dissacrato, per l'insolente mode stia con cui rifiuta obbedienza alle mitologie Esortatrici e Repressive. A Manganelli si potrebbe applicare con facilità la formula nicciana « reazione come progresso » e su di lui, così patito di portare all'estremo le conseguenze di poche idee guida, si potrebbe verificare la liquidazione della falsa idea dell'impegno (che continua a circolare travestita) nei termini espressi da Barthes: « Nessuno può scrivere senza prendere appassionatamente partito (anche se c'è un apparente distacco nel suo messaggio) su tutto quanto nel mondo va o non va »; perché, di fatto, la discesa di Manganelli nella « rivelazione mistificatrice » della letteratura, il suo immoralismo impietoso, la sua diserzione anarchica dai tranelli della onestà e della buona coscienza gettano sul lettore le ombre beffarde dell'irrisione contro ciò che è costituito (opposizione compresa) e lo riducono su un lembo precipitoso, felicemente aperto sul nulla. Di qui il lettore potrà, se vuole, indignarsi e prendere le sue decisioni. 
Sebbene col passare degli anni l'abbia completamente assorbito in cellule e virus clandestinamente allogati nelle proprie « entragne », direi che l'insegnamento di Edmund Wilson non cessi di agire nel gran corpo « furorale » di Manganelli. Non è senza significato che proprio parlando di Wilson, egli ci dia, com'è naturale, un modello di autori tratto: «Dubito che compito del critico sia di essere generoso, onnicomprensivo, e vaga mente neoclassico: e, comunque, Wilson non Su alcuna di codeste cose. Resterà come uno lei massimi critici americani perché non fu né universale né sincretista; ma fazioso, orgoglioso, e sommamente capace di ira intellectualis. Wilson ha assolto puntualmente al su premo compito del vero critico, che è quello di non capire alcune cose, di essere totalmente impervio a taluni valori, perché altri gli si svelino con incontestabile chiarezza». Si potrebbe fare un breve elenco delle chiarezze incontestabili che si rivelano alla violenta unilateralità di Manganelli (e riassumibili nella « coerenza inverificabile » del l'opera riuscita), ma estratte dal contesto non parrebbero originali; il loro valore sta nel potere operativo che esercitano sulla straordinaria fantasia del critico concentrando il fuoco del suo linguaggio su scorci essenziali e taglienti. L'originalità di fondo è nella sua concezione della letteratura come cerimoniale blasfemo: la letteratura è quell'impossibile che trasforma la morte in figura retorica e che usa gli orrori del mondo come gradus ad Parnassum. Il linguaggio è un mostro generativo e indifferente all'illuminismo umanistico degli intellettuali; e lo scrittore non è che l'organo genitale del mostro. Ma di qui cominciano le avventure della lettura. Arrivato per proprio conto a condividere alcuni punti di vista dei Nuovi Critici, Manganelli, che non è per fortuna un teorico ma piuttosto un teologo della letteratura, tiene assai chiaramente distinte le due funzioni, poetica e critica, della scrittura. Può parere eccentrico e asciuttamente barocco, e lo è: del barocco ha non la ridondanza, ma la precisione un po' demenziale ed esattissima nel dare autorità all'arbitrio. Eccentrico, eppure mai periferico, restituisce alla lettura il posto che le compete: la contemplazione dello «stemma>> indecifrabile e inquietante della poesia, la liberazione dell'iperbole grottesca dalle convenzioni della favola. E tante belle percezioni dei sadismi della sintassi, dell'illusionismo delle strutture, delle grazie tenebrose che emanano dai congegni impuri delle parole. Anche per Manganelli non ci sono simboli, sistemi di simboli da trarre dalle opere, e il critico non dispone di metalinguaggi perché tutta la letteratura è una grande metafora, un luogo fittizio dove tutti i linguaggi coesistono, una situazione di sfida permanente, un errore imperdonabile.

LA LETTERATURADELLA CRUDELTÀ di EDOARDO SANGUINETI
Le plus urgent ne me parait pas tant de dé-fendre une culture dont l'existence n'ajamais sauvé un homme du souci de mieuxvivre et d'avoir faim, que d'extraire de ceque l'on appelle la culture, des idées dontla force vivante est identique à celle de lafaim. Antonin Artaud.

I) Non esiste giustificazione possibile, oggi, per una nozione di letteratura, se non l'idea della crudeltà: che significa, ancora e sempre, rigueur, application et decision implacable, détermination irréversible, absolue », Sifinge di credere, o si crede davvero - che è assai peggio - che l'orizzonte di questa idea sia specificamente ed esclusivamente teatrale. Ma si sa, o si dovrebbe sapere, anche, che proprio per mezzo di una simile specificazione (e esclusione, in realtà), questa idea viene resa innocente - ed è già, per noi, un'idea che ha la forza della fame, e che non si riesce adeguatamente a reprimere, in effetti, ma soltanto a distorcere, nella cultura d'oggi. Viene resa innocente: è quanto dire che essa viene praticata come un'idea tecnica. Ma, diretta-mente al contrario, la crudeltà, che « estavant tout lucide » (« j'emploie le mot decruaute dans le sens d'appetit de vie, derigueur cosmique et de necessite implacable,dans le sens gnostique de tourbillon de viequi dévore les ténèbres, dans le sens de cettedouleur hors de la necessite ineluctable delaquelle la vie ne saurait s'exercer »), non nemmeno promovibile come un'idea letteraria. Essa giustifica oggi la letteratura, appunto inquanto la supera, e le dona finalmente, come categoria di giudizio - e di giustificazione -la categoria del cinismo violento. Il problema fermo, per un verso - per questo riguardo, e per altri molti ancora - al punto in cui l’aveva condotto e abbandonato Artaud, quando aveva opposto « un profit d'acteur » a« un profit de jouisseur » (cioe « artistique »).La letteratura non può metterci in rapporto (ein causa) con le cose stesse (con la vita, come si diceva una volta, e diceva ancora Artaud) - per chi si interessi ancora a que-sto genere di cose - se non in quanto pro-ponga idee che hanno la forza della fame, precisamente. Il che non può essere compreso bene, s'intende, se non a partire dalla ferma consapevolezza che l'esperienza delle parole condiziona (precede) quella delle cose. (Il che, si aggiunga come inciso, rende storica la nostra esperienza, e pone l'esigenza - ad un tempo - della vanificazione di questa nostra preistoria). La letteratura, come luogo della crudeltà, è allora lo spazio sperimentale dove si decide la dialettica, come si ama dire oggi,
delle parole e delle cose.
II) Una letteratura della crudeltà opera in uno spazio storico in cui la parola è concretamente, come dovremmo sapere sempre, una ideologia nella forma del linguaggio. In termini antropologico storici, con adeguate correzioni, si ripropone il problema della funzione classificatrice. Nessuna interpretazione della parola (per amore di chiarezza, non si dice qui  e non si vuole dire  della letteratura) può riuscire adeguata se non coglie il suo essere sociale come modo e forma riclassificazione. E' in questo senso, precisamente, che ogni struttura di linguaggio è una« visione del mondo ». La crudeltà indica, al riguardo, il grado di cinismo violento con cui la parola è capace di proporre una nuova dimensione classificatoria, nell'atto in cui sperimenta e critica, nell'orizzonte della letteratura, i nessi reali delle cose stesse. Come tale, una letteratura della crudeltà è per propria indole una sperimentazione critica delle gerarchie del reale, quale è vissuta nelle parole. Il tipo di opposizione (contestazione) anarchica che tale letteratura professa per solito, se storicamente condizionato dal nostro orizzonte di preistoria (che è anche preistoria della parola, come troppo sovente si dimentica, e non delle nude cose, o della nuda esperienza umana), non infastidisce veramente la « rivoluzione » se non nel momento in cui essa si configura, modestamente e impavidamente, come forma ulteriore dello « stato ». Di fatto, questo tipo di contestazione indica piuttosto che il processo rivoluzionario è già in grado, obiettivamente, di sperimentare e criticare alfine delle gerarchie (delle classificazioni preistoriche), e dei valori. Perché, ovviamente, in questa preistoria non si dà valore che per l’istituzione (e lo « stato »).III. Di recente, alla morte di Breton, abbiamo avuto tutti l'occasione di meditare, senno ce la siamo lasciata sfuggire, intorno al fatto che la grandezza del surrealismo era per intiero nei suoi limiti: nell'aver affrontato con forza ostinata, e con esito limpidamente fallimentare, i due nodi che nessuna avanguardia  per non dire di altri esercizi di cultura  è stata poi in grado di sciogliere e di superare (o di tagliare). Si tratta dell'uscire fuori dalla letteratura, ponendosi « endehors de toute préoccupation esthétique »(« ou moral », come proseguiva la lettera del Manifesto 1924); e del mettere la letteratura (il surrealismo) al servizio della rivoluzione, Come ultima tra le grandi avanguardie storiche (e non in un senso semplicemente cronologico, ma quasi in forza di un provocante simbolo), il surrealismo è il fantasma che giustamente perseguita ogni avanguardia ulteriore, e le nega pacifico sonno. Il che significa anche che ogni avanguardia, dopo il surrealismo, qualunque forma assuma, sta o cade, e in ogni caso si giustifica e si giudica, sul terreno di questa duplice prova, 'cui essa apertamente chiamata. Ora, una letteratura della crudeltà deve essere oggi invocata come la sola capace di vanificare dalle radici un simile problematica. Da un lato, essa sa chela « préoccupation esthétique » ha la forza di un'istituzione sociale e possiede le armi stesse dello stato, e non si corregge che sopra il terreno delle istituzioni e dello stato, immediatamente  non certo sopra il terreno delle idee o in regime di psicologia (della produzione letteraria, o altrimenti); e sa, insieme, che come esperienza della parola, sopra il terreno delle idee o in regime di psicologia, essa è già fuori, obiettivamente, delle istituzioni e dello stato. D'altro lato, essa non è al servizio della rivoluzione, ma è la rivoluzione sopra il terreno delle parole, in quella dialettica che abbiamo voluto ricordare a principio, delle parole e delle cose. Così, sempre nella forma ideologicamente condizionata (in sede di preistoria) dell'anarchia, la letteratura della crudeltà sperimenta ormai il superamento delle istituzioni e dello stato, cioè quell'idea(la sola idea, per l'esattezza) che ha la forza della fame. Della cultura, del resto, non abbiamo altra idea da estrarre, oggi.

IV. Nessuna forma di esame critico della parola letteraria si sottrae, ai giorni nostri, a un sistematico (più o meno scientificamente addobbato) allegorismo. Nella specializzazione professionale, esso incontra poi varianti numerose, dal grammaticale al sociologico. Ciò che importa, al momento, tuttavia, è la costanza e l'energia del fenomeno. Sul versante istituzionale, abbiamo una sorta di confessione interna della insufficienza della parola, al modo appunto in cui essa è istituzionalizzata. Ma, proprio per l'interno crescere della cosa, si può verificare insieme, in effetti, la crisi patente dell'istituzione (e del suo attuale processo, della sua attuale configurazione, segnatamente). La critica letteraria, ricordava Spitzer, è nata, nella nostra cultura e civiltà, dalla apologia (filologicamente caratterizzata) dei testi sacri. Tutta l’esegesi biblica che oggi si sviluppa, nell'immenso orizzonte della letteratura profana, risolve il giudizio spesso implicitamente in modo realmente profondo quanto riflessivamente immediato, nella misura del livello di allegoria (di allegorizzazione) di cui un testo dato può essere portatore, di cui un linguaggio dato è in grado di farsi (cor)responsabile. Una letteratura della crudeltà, dal punto di vista della critica (dell'esame critico della parola letteraria), opera consapevolmente clinicamente per allegorie. La sesta difficoltà per chi scrive la verità, oggi, consiste ormai in questo.

L'AVANGUARDIA ADULTERATA di ANGELO GUGLIELMI
Si, l'avanguardia è finita o meglio corre un grossissimo rischio e questo da quando la folla dei suoi denigratori ha deciso di appropriarsene cercando di farla rifluire, di farla agire all'interno di quell'impianto d'immaginazione e di concezione artistica proprio fuggendo dalla quale, cioè in polemica e in contrasto con la quale, si era costituita. Mi dispiace di dover far fare le spese di tutte le mie ire, di tutte le mie indignazioni sempre alla stessa persona: ma non è colpa mia se lui è l'unico antagonista valido, cioè l'unico con cui valga la pena di riscaldarsi e per il prestigio di cui gode (e quindi per la sua pericolosità) e per la forza, per l'accanimento con cui sta vivendo il suo fallimento. Stiamo parlando di Moravia. Sono usciti ultimamente due suoi libri: un volume di racconti (Una cosa è una cosa) e un volume di teatro (Il mondo è quello che è) contenente due piéces che sono state rappresentate quest'anno che io non ho visto. Di fronte a questi due libri sono stato preso da una grande insofferenza. La stessa che provo davanti al governo di centro-sinistra. L'insofferenza viene dal fatto che la coalizione - indipendentemente dall’accertamento delle responsabilità personali - è la confluenza di due elementi che non possono coesistere: figuratevi che rilievo possono avere (o meglio a quale snaturamento devono andare incontro) le grandi idealità della sinistra, le prospettive sociali e la ferma volontà di riforme strutturali allorché devono essere comprese nei piani di sviluppo e nei progetti economici allestiti dall'on. Colombo! L’avanguardia per Moravia, come la sinistra per l'attuale governo, è solo un problema di aggiornamento che ha quale scopo per un verso la creazione di condizioni che permettano di mantenere il monopolio del potere e per l'altro la neutralizzazione, previo conglobamento, di tutte le opposizioni e forze centrifughe. Nelle ultime prove di Moravia i motivi dell'avanguardia vengono volgarizzati e avviati a costruire un prodotto medio che - non vi è dubbio - non scomoda in nulla le vecchie abitudini del pigro lettore. Il mondo è quello che è nasce da una presunta meditazione dei testi di Marx e di Wittgenstein (dico presunta giacché Moravia non sa leggere con libertà e forse a causa del tono pratico della sua mente tende a ridurre tutto ciò che legge ad una misura per così dire bignamesca, di comunicazione diretta). Secondo questa meditazione affatto sui generis, ipotizzata la necessità di dover cambiare il mondo, il problema sarebbe se bisogna cambiarlo cambiando le cose oppure cambiando le parole. Intanto, non so che senso possa avere il proposito di cambiare il mondo. Un tale proposito denotai colui che lo insegue una concezione del mondo ancora compromessa con le filosofie trascendentali e metafisiche. Si può mutare una situazione, rovesciare un governo, abbattere un regime, modificare il letto di un fiume: sono tutti propositi che possono essere pensati e portati a termine. Nella misura in cui il progetto allarga il suo arco di prospettive sfugge alla presa della ragione e diventa di pertinenza di monaci e profeti. Secondo, e di conseguenza: le cose e le parole non sono le une di fronte alle altre, ma sono le une nelle altre: le parole sono le cose, e le cose sono le parole. Pensare che il mondo stia da una parte e la letteratura dall'altra è all'origine di tutti i misfatti letterari verificatisi negli ultimi anni. Nel contesto di questa credenza, tenuto conto che il mondo non è più il bel mondo dei nostri antenati ma è decaduto dai princìpi di salute e di equilibrio su cui fino allora si era retto, la letteratura verrebbe a trovarsi fronte a questi due possibili compiti: proporsi di cambiarlo (produzione mistificata e di propaganda) o proporsi di descriverlo (produzione scandalistica, di consumo). La prima ha fatto il suo tempo, avendo toccato l'apice della sua povera gloria intorno agli anni '50.Oggi è in voga la seconda (che tuttavia nella sostanza non si discosta per nulla dalla prima). È sempre questione del racconto di un incesto. Solo che ieri questo racconto si con-figurava come denuncia e in quanto tale possedeva una carica riformatrice e di propaganda, oggi è una pura e semplice descrizione che grazie al suo tono finto neutro e falso illuminato pretende di essere rivoluzionaria e d'avanguardia (ma in realtà è quanto dipiù rivoltante e di più kitsch si possa immaginare).La conferma più clamante di quello che stiamo dicendo è Metti una sera a cena di Patroni Griffi (da me letta nell'edizione Garzanti). Patroni Griffi è convinto di averci proposto un'opera nuova. Ha scoperto chela vita di gruppo s'è andata sostituendo alla vita di famiglia e che ogni gruppo si regola secondo leggi e consuetudini proprie, diverse da gruppo a gruppo, e soprattutto tali che nulla hanno a che fare con quelle suggerite dal codice morale e dal buon senso. Si può essere anche d'accordo con lui quanto alla registrazione del fatto, ma non quanto alla valutazione. Giacché non è che la vita di gruppo si sia sostituita alla vita di famiglia: la vita di gruppo non significa che esiste una vita di gruppo, ma soltanto che non esiste più una vita di famiglia: dunque la vita di gruppo non è qualcosa che è ora, ma è quello che non è più. Così, che esista una vita di gruppo è un fatto, ma che questo non significhi un bel niente è un altro indiscutibile fatto: così non vedo perché si debba raccontarla con lo stesso onesto rispetto per l'oggetto e lo stesso abbandono poetico con cui ieri si raccontava l’amore di Enea per il vecchio Anchise (meglio lo capisco fin troppo bene ma devo prima cambiare punto di vista, cioè devo abbandonare quello della letteratura e accostarmi a quello della pubblicistica pornografica e dell'album di fotografie oscene). E lo stesso vale anche per Moravia, anche se ad un altro livello di classe e di responsabilità. Nel volume Una cosa è una cosa sono compresi una serie di racconti tutti destinati a celebrare una cosa che non è. Così nell'« Albero di Giuda » si raccontano le gesta-non-gesta di un giovane la cui attività consiste nel non fare niente. Evidentemente il racconto nasce da una valutazione del mondo di oggi - che presume di essere effettuata dal punto di vista del
pensiero d'avanguardia - per cui la dimensione del non fare sarebbe più significativa di quella del fare, l'inattività varrebbe più dell’attività. E questo può anche essere vero, non nel senso che il non fare ha preso il posto del fare, ma nel senso che l'inattività ha scoperto i limiti sempre più disperanti dell’attività, cioè i limiti dell'eroismo. Così non si possono raccontare le gesta-non-gesta di Adalberto (cioè di un giovane la cui caratteristica essenziale è di non fare niente) con la stessa immedesimazione con cui si racconto le gesta di Julien Sorel, cioè realizzandolo stesso rapporto di soggezione nei riguardi del personaggio che nella narrativa dell'800 funzionava solo nella misura in cui quel personaggio era un eroe. L’insorgenza della vita di gruppo, la presenza del non-eroe non possono non avere, non vi è dubbio, serie conseguenze per la letteratura: ma queste conseguenze riguardano soprattutto i rapporti tra lo scrittore e il mondo: e cioè lo scrittore non potrà più dare conto del mondo attraverso gli aneddotiche questo gli offre: giacché sono aneddoti, lo abbiamo visto, che non hanno più senso, sono « storie » che non significano più niente, se volete, significano soltanto che non esistono più « storie ».Lo scrittore può prendere coscienza del nuovo mondo (di cui è spia proprio l'improvviso emergere della vita di gruppo e la morte dell’eroe) soltanto attraverso l'invenzione for-male da attuarsi nelle due direzioni della messa a punto di nuove strutture stilistiche della rivoluzione del linguaggio. Così l'essersi accorti che la vita di gruppo ha scalzato la vita di famiglia o che l'eroe è morto acquista valore ai fini di una ricerca di avanguardia solo nella misura in cui grazie a questa scoperta lo scrittore si rende conto che la mediazione dei contenuti non è più utilizzabile che adesso del mondo si può riuscire adire qualcosa soltanto se armati di un impegno formale; che il rapporto di immedesimazione-soggezione nei riguardi dei contenuti non è più produttivo; che i contenuti vanno stravolti, spiazzati, distrutti in quanto aneddoti e recuperati in quanto campo d'accertamento linguistico, ossia in quanto valore segnico. Il comico è, come si è detto, che Patroni Griffi è convinto di averci dato con la sua commedia parapornografica un'opera nuova, di avere risposto, se pure a suo modo, alle esigenze di una produzione d'avanguardia. E lo stesso vale per Moravia che con i suoi ultimi libri ci offre un prodotto letterario il cui unico valore (peraltro non rilevante in sede letteraria) è di essere una raccolta di test, di notizie, di prove testimoniali tali da prestarsi a base per una ricerca sociologica. E insieme a loro tutta una folta schiera di autori, anzi si può dire che non vi è romanzo che arrivi in libreria che non si ponga come sperimentale. Ma lo fa rendendo immediatamente palese l'equivoco. Qualche giorno fa a una giovane scrittrice si chiedeva in che senso il suo libro dovesse considerarsi d'avanguardia. Risposta: « nel senso in cui per avanguardia s'intende l'uso di strumenti stilistici nuovi e diversi. Tuttavia io non credo che si possa scrivere un romanzo rinunciando alla psicologia, ai personaggi, alla storia ».Continuava la scrittrice: « l'arte è artificio, sempre comunque. Un artificio pero che si deve nutrire della vita ». Queste dichiarazioni non suonano molto diverse da quelle che sentiamo proferire così spesso dall'on. Moro allorche nell'illustrare la sua volontà riformatrice dichiara che essa si ispira al criterio del progresso senza avventure e delle confluenze parallele. Peraltro la volgarizzazione dei temi dell’avanguardia, e quindi la neutralizzazione della loro carica sovvertitrice, oltre che dovere essere messa in conto della volontà dei vecchi gruppi di potere - volontà messa in moto non tanto dalla consapevolezza dell’usura che ha colpito tutti gli strumenti culturali tradizionali, quanto dalla evidenza, cui oggi nessuno più riesce a sottrarsi, che quanto c’è di meglio in fatto di uomini, capacità intellettuale e anche, perché no, di attitudine nei riguardi dell'assunzione e dell'esercizio delle responsabilità, è tutta dall'altra parte (in questo quadro l'operazione « Espresso » tendente ad assorbire il maggior numero di scrittori d'avanguardia si giustifica non con: voglio migliorare il giornale; ma con: voglio vendere più copie) - dunque la volgarizzazione della tematica di avanguardia è certo anche da mettere in connessione con certe elaborazioni successive cui quella tematica è andata incontro, alcune delle quali, per esempio i concetti di « normalizzazione » e di « recupero dell’oggetto », particolarmente rischiosi. Ora e vero che proprio per le cosiddette Ora è vero che proprio per le cosiddette leggi dell'avanguardia nessuna situazione può essere congelata, nessuno stile innovatore può sopravvivere tanto tempo senza diventare a sua volta accademia, comunque è anche vero che il pericolo in cui l'avanguardia sempre incorre quando tenta di andare avanti è di tornare indietro. Di questo pericolo la neo-avanguardia italiana è sempre consapevole? La risposta è dubbia. Come anche è dubbio, a proposito dei concetti di « normalizzazione » e di « recupero dell'oggetto », se detti concetti possono essere intesi come indica-zioni di lavoro in vista di ulteriori sviluppi o piuttosto il loro succo non è quello di ras-sicurare la letteratura, convincendola che è un esercizio di sempre e, attraverso questa convinzione, mettendola nella situazione di considerare il momento della rivolta superato e non più produttivo. Muovendo in questa direzione la neo-avanguardia fa un concreto e vero passo indietro e, senza volerlo, viene a trovarsi gomito a gomito con gli opportunisti e i profittatori che hanno fatto un finto e falso passo avanti. L'incontro dà ben presto luogo alle orrende nozze. Il frutto è la nascita di creature malformate. Di alcune di queste abbiamo già fatto sopra conoscenza. Ma molte altre ce ne sono. Alcuni nomi? Eccoli: L'irrealtà quotidiana, Uccellini uccellacci, Il Teatro del Porcospino, ecc.








TRE IPOTESI CONTRO LA NORMALIZZAZIONE DELLO SCRITTORE di ANTONIO PORTA
Lo scrittore è convinto che l'unica via di uscita per non essere perduto è di lavorare « come se ». È consapevole che per non arrestarsi di fronte agli infiniti problemi irrisolvibili occorre un atto di forza « teorica »; cioè, come per la fisica, un'ipotesi attendibile: agire « come se » ciò che consapevolmente si decide di fare avesse un peso determinante sulla civiltà che ci circonda e che tenta, momento per momento, di condizionarsi. Quindi
non solo lo scrittore deve non condizionarsi mai, prima ed elementare operazione di pulizia, ma deve essere sicuro di fare funzionare in realtà l'ipotesi del « come se » impegnandosi ostinatamente attraverso la sua opera. La quale opera potrà essere anche un « cerimoniale » ma sicuramente altro cioè alternativo o, meglio, opposto a quello in uso. Sono note le pagine di Proust, addirittura definitive, sull'argomento impegno-disimpegno; ci si ripete ogni giorno che la ipotesi del « come se » è l'unica possibile; si capisce che si può arrivare fino a un certo punto: rimane tuttavia uno stato di crisi appena sotto, pronto a riaffiorare di colpo, al primo segno che in realtà nulla sta mutando, che, al contrario, la violenza non solo ha aumentato la sua intensità, ma è capace di nascondere le sue armi in modo molto più abile che nel recente passato, così che pochi riescono ad accorgersene e dunque anche accorgersene diventa un privilegio. Non soltanto gli eventi macroscopici (Grecia o Vietnam, per esempio) ma anche quelli che ci appaiono come piccoli segni premonitori, inducono in questi giorni a riproporre una tematica che, veramente, non perde mai la sua attualità. Voglio dire che si patiscono insulti quotidiani, il peggiore dei quali rimane il falso nell'informazione, l'informazione sottratta. Così tutti i giorni occorre riverificare l'ipotesi del « come se », tornare da capo e riprovare a domandarsi se e quali risultati è in grado di dare. Dunque occorre continuamente riformulare il problema: 1) l'ipotesi del « come se » è realmente l'unica capace di sbloccare la situazione, l'unica attendibile come punto di partenza (e il resto è paranoia) ?; 2) lavorando in questo ambito e dentro questi limiti (c'è qualcuno che ha il coraggio di dire: io non accetto limiti?), che sono appunto quelli dell'ipotesi da verificare, e rigorosamente scientifici, quali sono le articolazioni più efficaci, quali le scoperte capaci di stimolare non solo noi stessi ma anche i vicini ?; 3) è meglio un lavoro individuale o di gruppo? Quanto al punto 1), non mi pare possano sussistere dubbi. Essi non avrebbero significato dal momento che si tratta di una ipotesi operativa sbloccante, anzi dell'ipotesi, cioè di un tipo di aggiramento ragionevolmente possibile di fronte a una situazione staticizzante. Dunque viene necessariamente dato per buono, cioè per ipotizzabile. Che la situazione sia staticizzante lo dimostra una volta di più il recente libro di Marcuse. che riassume i termini di tutte le questioni dibattute nell'ambito della società contemporanea intorno ai reali e possibili moduli di esistenza. Quanto al punto 2), l'ipotesi del « come se » si dimostra utile imponendoci di concentrare l'attenzione su tre tipi possibili di opere da mettere in cantiere. A) Opere scopertamente aggressive e in contatto diretto. Questo tipo di opera non è di esclusiva pertinenza dello scrittore, diciamo così, « alto », ma è quasi più caratteristico della cultura media, per esempio di quella della musica « leggera ». I « Rolling Stones », Bob Dylan e Joan Baez, tanto per intenderci, vanno benissimo, soprat- tutto i primi, capaci di scatenare sentimenti francamente eversivi perfino nel pubblico di Milano, che con « The Who » non aveva fatto una piega (con i « Rolling » hanno sfasciato la platea del Palazzetto dello Sport), puntando tutto sul ritmo, sulla « messa » della violenza tutta decisamente « contro ». Questo tipo di ritmo può essere assunto anche nella sua forma più violentemente ossessiva anche dallo scrittore « alto » soltanto nel caso in cui sia in grado di rendere protagonista, mettiamo di un poemetto, il collettivo, esautorando completamente il « poeta io », dunque senza poterlo usare neppure come pretesto. E' certo che queste seconde opere saranno più durature, sottraendosi, ovviamente, al processo di merdificazione che distrugge, e sta già distruggendo, in parte, l'efficacia dei personaggi della media-cultura: resistono, in fondo, anche tra loro, quelli capaci di adottare il « come se » sistematicamente, perché in grado di rinnovarsi e dunque di sot- trarsi, rinunciando ai guadagni più facili, quelli più attuali. B) Opere che non si mettono in contatto diretto, al contrario possono apparire, a un primo sguardo, come « allettanti », come aderenti a un « cerimoniale » non del tutto eversivo. Potrebbero essere scritte da Sterne, per intenderci, e nello stesso modo caricate di veleni. Lo scrittore è, in questo caso, come un pasticciere criminale capace di ingannevoli ornamenti e di intrugli omicidi. C) Opere decisamente « costruttive », cioè dirette alla invenzione di un universo « altro ». Lo strumento necessario è, naturalmente, la sintassi, e insieme lo spazio stesso dove battersi, la zona dove la tradizione va cancellata con lo scopo di progettare strutture dilatabili fino al limite dei significati possibili. L'analogia con le onde di probabilità della meccanica quantistica appare evidente. Così come appare indiscutibile l'utilità del sistema combinatorio
