EDMUND WILSON
(p.g.b.) Edmund Wilson à il maggiore critico letterario americano vivente. Coetaneo di Fitzgerald e di Hemingway, anch'egli torna all’Europa ne con interessi molto più ampi e provvisti d'una preparazione ben più profonda e precisa. Il senso della prospettiva storico-politica non gli fa mai difetto, come pure usa con grande sicurezza gli strumenti forniti dalla più moderna psicologia. Poeta e romanziere "minore” (fors'anche "fallito"), egli porta gli interessi e le ambizioni dello scrittore cosiddetto "di fantasia" nel suo lavoro di critico, e arriva a uno stile denso e vivissimo, a una illuminazione e penetrazione dell'argomento uniche nel suo genere. I suoi saggi letterari, oltre che costituire dei contributi scientifici notevolissimi, esprimono sempre con grande forza esigenze d'ordine morale. Egli à stato, e resta, una guida, un maestro, nel senso più ampio del termine.
"FINO ALLA STAZIONE DI FINLANDIA" - (ristampa integrale del volume già intitolata “Biografia di una idea", Rizzoli 1949) è uno splendido esempio della vastità d’interessi e dell'impegno dello Vilson. È la storia dello sviluppo dell'"idea socialista da Babeuf fino a Lenin. Ovviamente, dato il non specialismo dell'autore in materia o i criteri di divulgazione nonché i limiti di una angolazione politica che potremmo definire "radicale", alcune parti dello studio e alcune conclusioni appaiono discutibili. La cultura, l'acutezza psicologica, e soprattutto la straordinaria capacità di sintesi dello Wilson, raggiungono dei risultati ammirevoli nei ritratti morali dei protagonisti di questa "avventura" dell'idea socialista: Michelet, Marx, Engels, Lenin; Saint-Simon, Fourier e Owen; Bakounin e Lassalle; Taine, Renan e Anatole France; Trotskj.
"LA FERITA E L'ARCO" - (Garzanti) - è una raccolta di saggi di critica letteraria. Muovendosi l'autore nel campo propriamente suo, i risultati sono ovviamente d'un livello più alto. Anche qui l'esame dello Vilson non si limita ai valori stilistici ma si estende all'umanità degli autori trattati: essi sono visti cose scrittori e come testimoni del loro tempo. Ansi il loro sondo poetico e il loro stile sono spesso acutamente messi in relazione al loro diverso modo di reagire all'ambiente, all'epoca. Perciò il lettore italiano che pure non sia familiare con Dickens, la Wharton, Kipling o il Joyce di "Finnegans Wake", può leggere i saggi loro dedicati con grande profitto, anche se utilizzerà più prontamente quelli su Hemingway, Casanova e sul "Filottete" di Sofocle. 
Meno utile "I MANOSCRITTI DEL MAR HCRTO" - Einaudi - reportage ad alto livello sulla famosa scoperta archeologica del 1947, essendo nel frattempo usciti sull'argomento diversi studi di specialisti, più sicuri ed esaurienti. Come pure non ci à piaciuto il lodatissimo "IVAN TURCHENIEV" - Saggiatore - elegante e spesso acuto, "nuovo" ma anche abbastanza evasivo, privo di quella forza e tensione, di quella necessità, che fanno cosi preziosi i saggi sopraddetti.

(p.g.b.) La scoperta di Jorge Luis Borges è recentissima per l'Italia benché lo scrittore abbia ormai passato la sessantina. Argentino con ascendenze inglesi e spagnole, è anche un esempio di cosmopolitismo letterario dei più arditi o perfetti. Le sue dote più cospicua pare essere una cultura ricchissima, verso la quale egli rivela un atteggiamento di struggente sfiducia e di amore disperato. Un'ironia e un relativismo spinti all'estremo, rispetto a tutti i valori, parrebbero condurlo al nulla, al silenzio. Ma la "distruzione della letteratura" si conclude con la utilizzazione dei frantumi in nuove figure (torna in mente la famosa conclusione di "The waste land": "Con questi frammenti ho puntellato la mia rovina"). Il rischio è di finire nel virtuosismo; ma ci pare che Borges lo abbia finora evitato anche se lo sfiora sempre pericolosamente.
Solo apparentemente "truccati" ma sostanzialmente "interpretati" in nodo originalissimo, i temi ricorrenti nelle sue "favole" sono poi i fondamentali, i "veri", della condizione umana: il senso della morto anzitutto, l’amore, l'ambizione, la vendetta, l'avventura, la viltà o il coraggio. Con tutto il suo manierismo, Borges è molto meno evasivo di tanti "realisti" sedicenti impegnati. I suoi racconti barocchi accentuano spesso la precarietà della sorte dell'uomo ma ne illuminano anche tutta una serie di nuovi significati che dipende solo da noi tradurre in proposte di vita. Se ne costernino i pavidi, i pigri. Lo spettacolo di quanto possa la tensione intellettuale, dovunque approdi, dove essere esaltante.

DUE INTERVENTI

Nel numero scorso abbiamo pubblicato un intervento di Luca Boneschi, decisamente contrario all'esperimento politico in corso, nonché una nota che riassumeva schematicamente alcuno ragioni dei fautori del "Centro-sinistra". Pubblichiamo ora i due interventi di Cesare Rosei e Renuccio Tirelli. Si tratta di due posizioni molto contrastanti ma anche, ci sembra, complementari. Comunque di due testimonianze serie e decisamente provocatorie che dovrebbero stimolare nuovi interventi.
Il dibattito continua.

CESARE ROSSI

Credo che la situazione politica e le sue prospettive siano ben rappresentate da ciò che Fabrizio Onofri fa dire ad un personaggio del suo romanzo "Roma 31 dicembre": "Siamo mediocremente poveri, e la miseria è diventata mediocrità mentale. Sia per quelli che ci stanno dentro come per quelli che se ne son tirati fuori. Non ce n'è abbastanza perché la gente prenda d'assalto le prefetture, ma ce n'è quanto basta perché non si senta il bisogno di idee nuove. Così si tira a campare. Tutti protestano e cercano di arrangiarsi".
È vero, siamo mediocremente poveri. La rivoluzione siamo capaci di immaginarla solo con gli assalti alle prefetture. Quando la situazione economica e politica non ci obbliga più a fare questo, la rivoluzione non sappiamo più immaginarla e costruirla.
Anche a luglio, grande tensione nel paese; quasi assalto a prefetture; larga partecipazione politica per un breve periodo; e poi, di nuovo, tutti a casa; la partecipazione politica lasciata ai pochi più o meno onesti maneggioni, e, scongiurato il peggio, nessuna nuova forma di partecipazione politica; tutto à rientrato nella normalità, nell'ordinaria amministrazione.
I vertici politici e le élite sono rimasti nuovamente soli, seguiti solo da una vaga simpatia e sospetto e da un altrettanto vago interesse.
Cosa è questa sfiducia nei confronti della lotta politica? Non bisogna dimenticare che la politica la si può condurre solo sul terreno della realtà, anche quando questa realtà non ci è gradita.
È così che rincorriamo i nostri sogni, o, peggio, i nostri schemi, e vogliamo per impegnarci, il tutto, e non riusciamo assolutamente a renderci conto che una collaborazione può anche non essere "collaborazionismo" (almeno se lo vorremo), che non sempre la collaborazione "mirerà al consolidamento del regime", ma se lo vorremo potrà anche minarlo, che non necessariamente la collaborazione ridurrà la sinistra italiana a "satellite del regime".
E così si liquida e si giudica un'operazione che è agli inizi e si arriva anche a lanciare appelli di questo tipo:
"Si dovrà ricominciare da capo, sa la opposizione in Italia va ricostruita".
Parliamoci chiaro: quando mai c'à stata un'opposizione in Italia?
Forse che l'opposizione à stata distrutta por dire che va ricostruita? Ma quale opposizione è stata distrutta? Quella che si cullava nella speranza "rivoluzionaria di un intervento più o meno messianico o di un salto rivoluzionario?
Ma quella opposizione, so opposizione la si può chiamare, non è stata distrutta, non l'ha distrutta Scelba con il suo infantilismo politico-poliziesco, perché anzi la sua politica la rafforzava.
Non l'ha distrutta il neocapitalismo, che non ha fatto che aggirarla e in definitiva non ha fatto che fare una politica aderente ai propri interessi sociali e politici. Quindi a proposito di questa "opposizione" che si fa vincere semplicemente perché non sa fare il discorso che necessita, si può parlare di opposizione se non si è opposta a ciò a cui doveva opporsi? Si deve parlare di ricostruzione, dato che non è mai stata distrutta? E posto che non serva, quindi che non sia opposizione, non sarebbe ora di parlare di costruzione?
Del resto anche la sinistra non ha distrutto questo tipo di opposizione, se di fronte al centro sinistra, che per il momento non è niente, ma è solo una possibilità, sente già la propria incapacità, sente già che sarà vinta.
Al fondo di questo complesso di inferiorità, che a volte assume anche la figura della vergine che non vuole andare per il mondo per paura di perdere ciò che infine non ha, perché lo ha solo in quanto non ha mai subito nessun tentativo di seduzione (perché sa che i tentativi di seduzione fatti dal neocapitalismo sono tutti riusciti, almeno nella prima fese), vi è la mediocrità della sinistra e la non volontà della stessa di impegnarsi.
Diciamocelo francamente: essere all'opposizione così come lo siano stati sino ad oggi era ed è comodo.
Ogni tanto si firma qualche manifesto, si costruisce una cittadella, nella quale non si entra se non dopo aver presentato tanti documenti, e se Scelba spara c'à sempre la speranza che un giorno o l'altro anche noi si sparerà.
Proprio in questi giorni osservavo come persone ed anche amici di questa rivista, che, per le loro condizioni sociali e le loro procedenti manifestazioni politiche, avevo genericamente giudicate essere per il centro sinistra, interrogato in proposito se ne dichiararono nemiche giurate, in quanto il centro sinistra à involuzione, cedimento, ecc.
È necessario quindi ripotere che il centro sinistra non esiste già, sa che è una prospettiva che dovrà compiersi, e che dipenderà dalla sinistra se si compirà o meno e come si compirà.
Perché è comodo constatare o dire: "Dove sono le libertà democratiche?"
Ed ignorare che infine anche le libertà democratiche dipenderanno da noi, dalla nostra presenza.
La censura nel teatro è stata abolita, la censura nel cinema limitata, vedremo così anche il film "Tu non ucciderai", e tutto questo a me sembra appartenga alle sfera delle libertà democratiche; ma se fossero anche solo atti di "modernizzazione" del paese, si faccia avanti la sinistra, e non protesti solo per ciò che non ha, ma costruisca essa stessa ciò che manca nel paese; insomma ognuno di noi si senta impegnato, impegnato nella battaglia sociale o politica, ora che gli altri hanno bisogno di noi, anche se sperano di socialdemocratizzarci; e se ci riusciranno sarà segno che non meritavano altro, che non eravamo affatto un'alternativa. Per tutto ciò che ho sopra esposto, mi sembra che la sfiducia pregiudiziale contro il centro sinistra non sia che la conferma che la sinistra non ha ancora vinto la battaglia contro la propria cattiva coscienza, contro la propria mediocrità mentale, contro la propria pigrizia e nullità.
Non mi sembra nemmeno superfluo precisare che l'impotenza, che è stata sino ad ora la caratteristica di una sinistra protestataria, non è dovuta tanto alla potenza dell'altra parte quanto alla propria insufficienza.
Ma torniamo a noi, cioè al discorso più diretto, su chi, come accennavo prima, si dichiara nemico del centro sinistra, avanza riserve, come se non si dovessero avere riserve su di un’operazione che è ancora tutta da fare. Soltanto che al fondo di questo scetticismo mi sembra ci sia solo la paura di uscire dalla cittadella, di misurarsi con gli altri, ci sia solo la voglia di stare quieti, di far bene la propria professione, il proprio mestiere, di non assumersi responsabilità, di non rischiare di prendere atto anche delle proprie incapacità. E così anche un’operazione, che può dare qualche prospettiva nuova, può e deve essere respinta, perché potrebbe corromperci.
Così ci si dichiara disponibile solo per la "rivoluzione", o in attesa che questa possibilità si avveri, si è disponibili solo per l'efficienza del proprio studio, si sfruttano nel commercio tutte le possibilità che "il miracolo economico offre", e nell'ufficio e nella fabbrica si cura la propria carriera, perché già tanto non c’è nulla di meglio da fare, e alla sera ed alla domenica carte e televisione.
E tutto questo, chissà come, senza corrompersi, come invece avverrebbe se ci si interessasse del centro sinistra.
La rivoluzione, fatta di impegno continuo, di piccoli e continui no, di piccole e continue battaglie per le libertà democratiche, di piccole e grandi lotte per le riforme di struttura (piccole ma che non escludono le grandi, anzi se mai le preparano e nel loro sommarsi possono essere loro stesse le grandi battaglie), quella no, quella non interessa buona parte della sinistra italiana. Comunque questa sinistra "rivoluzionaria" potrà essere presa sul serio se sapranno gli amici fare ed essere almeno loro alternativa. Sta di fatto che in tanti anni di democrazia-circa 17 ormai-questi "rivoluzionari" non hanno saputo fare un'azione costruttiva di una alternativa. Tutti questi politici e "marxisti" non hanno saputo che firmare manifesti per la Spagna, l'Algeria, l'Ungheria, Cuba, ecc.; se per la Spagna, l'Algeria, l'Ungheria di casa nostra nulla. Non sarà forse perché c'era e c’è da rischiare?
Perché c'era e c'è, a far queste cose, il rischio di assumersi delle responsabilità, di essere finalmente seri.
A Genova sono in prigione da 22 mesi sette cittadini colpevoli di aver permesso a noi di parlare di centro sinistra e di essere "rivoluzionari". Perché non hanno trovato gli amici "rivoluzionari" piacentini, milanesi, torinesi e via delle cento città, la forza di prendere almeno il treno per Genova ed andarsi a sedere almeno per un giorno compatti davanti alle carceri, reclamando almeno il processo per i 7 carcerati? Non sarebbe stato un inizio per loro ed una dimostrazione di quasi effettiva solidarietà? Invece no, hanno solo la forza di dire: "Ma cosa è questo centro sinistra (che ha, non dimentichiamolo, non più di un mese di vita), che non processa celermente dei cittadini che hanno salvato la democrazia?
E lasciano ancora una volta ai 7 di Genova di tirarsi fuori, facendo lo sciopero della fame. Ma loro lo sciopero della fame non sono disposti a farlo, loro non sono nemmeno disposti a collaborare con un governo che vuole nazionalizzare la Edison (dando quindi la più seria garanzia che non si ripeteranno altri fatti di luglio), loro sono per cose più serie, sono per la "rivoluzione" e devono badare ai loro affari, e quindi a non corrompersi e a tenersi disponibili per la "rivoluzione".
Insomma i più agguerriti nemici il centro sinistra li ha in noi stessi, nella sinistra italiana, nei suoi equivoci, nella sua mediocrità.

Con questo intervento, che è a titolo personale, non intendo fare un discorso globale sul centro-sinistra, ma unicamente proporre alcuni elementi di discussione.
Vi è una certa tendenza da parte di alcuni compagni e amici a considerare il presente governo insoddisfacente in politica estera, ma progressista in politica interna. Penso valga la pena sottolineare che politica interna ed estera sono due termini inscindibili, due facce della stessa medaglia.
Le intenzioni del nuovo governo per quanto riguarda la politica estera sono di una chiarezza esemplare: anticomunismo, assoluta fedeltà alla NATO (che i socialisti hanno sempre considerato un patto aggressivo), difesa più elastica degli interessi occidentali sulla falsariga delle "nuove frontiere" kennediane. Sostanziale proseguimento della politica dei passati governi centristi, rampe di missili comprese.
In politica interna la divisione tra ciò che è progressista e ciò che e conservatore è più sottile. È possibile fare un certo numero di riforme senza fare traballare le strutture, laddove in politica estera ogni gesto assume un valore più preciso ed immediato. È indubbio che il movimento operaio deve battersi e favorire riforme strutturali, quali la nazionalizzazione dell’energia elettrica, regioni, mezzadria, ecc. Ma bisogna innanzi tutto rispondere a due domande:
1°) Queste riforme varranno ad incrinare seriamente il sistema o ne costituiranno il rafforzamento eliminando i "rami secchi?
2°) Non è troppo alto il prezzo che si paga con il passaggio dello P.S.I. dall'opposizione alla sostanziale collaborazione?
I dirigenti D.C. hanno innanzitutto detto al mondo economico e finanziario italiano che esso non avrà niente da temere dal nuovo governo, ed hanno ripetuto a tutte lettere anche recentemente che per loro si tratta unicamente dell'ammodernamento del sistema, mentre continua la lotta intransigente al comunismo, non rinunciando alla speranza di una divisione - più o meno a lungo termine - del movimento operaio, ecc.
È lecito domandarsi: hanno ragione i socialisti autonomisti quando vedono in questo governo un passo avanti o un trampolino di lancio per nuove conquiste (il socialismo dall'interno)? Qual'è la strada che il neocapitalismo, e non solo italiano, ha scelto per continuare il suo predominio assoluto?
A queste domande rispondiamo che esiste indubbiamente una tendenza politico-economica generale del neocapitalismo ad abbandonare i vecchi principi del maggior sfruttamento immediato, del depredamento anarchico o selvaggio, per accettare uno sfruttamento più ragionato, più misurato, più a lunga scadenza, cioè programmato. Sono i conservatori inglesi oggi a superare gli attoniti laburisti proponendo una politica pianificata; è Erhard - il maggior campione del liberalismo puro - che in Germania propone una programmazione; è il prosidente della Confindustria Cicogna che accetta questa direzione. Oggi FIAT, Montecatini, Snia Viscosa, ecc., hanno capito che bisogna tagliare i "rami secchi" se vogliono procurarsi un più lungo "miracolo economico".
È certo che la sinistra deve favorire questo processo, ma non deve gabellarlo quale vittoria del movimento operaio. E, ancora, non basta accettare queste esigenze dinamiche del capitalismo ma occorre contrapporre una nuova strategia che ci pormetta di andare oltre.
I rapporti tra socialisti o comunisti non sono evidentemente statici ma in continua fase di peggioramento: dove arriveremo su questa strada? L'unità del movimento operaio non è un feticcio (e il frontismo è assolutamente morto), ma va ricercata continuamente, pazientemente.

Gli autonomisti dicono che noi socialisti dobbiamo ricercare l'unità di tutti i lavoratori, cattolici compresi, e che la D.C. non è un blocco conservatore, ma ha una parte conservatrice e una parte progressista e che è quest'ultima che ha vinto il congresso di Napoli. Anche su questo punto devo esprimere il mio dissenso. La D.C. oggi più di ieri esercita una funziono di equilibrio e di arbitrato tra borghesia e movimento operaio a favore della prima. Per questo essa dove procurare che lo sviluppo avvenga con l'aiuto dei gruppi alleati come P.S.D.I. e P.R.I.; o anche di gruppi tradizionalmente nemici quali il P.S.I., e contare magari su una minore intransigenza del P.C.I.
Lo stesso laburista Bevan, in uno dei suoi ultimi scritti sulle questioni politiche italiane, quasi un testamento, diceva che la cosa peggiore che i socialisti italiani potevano fare era quella di dar vita a una formula di "centro-sinistra" perdendo la loro verginità di fronte alle masse. E aggiungeva: "Dobbiamo avere fiducia perché le destre non hanno soluzioni da proporre..." La lotta per il Socialismo va condotta contro la D.C. e contro la classe dominante di cui la D.C. è espressione politica.
Il neocapitalismo in questi ultimi anni si è attestato su nuove trincee, che sono quelle dei persuasori occulti, del finto benessere, dell'alienazione delle masse attraverso vecchi miti rispolverati o rivestiti a nuovo.
Il P.S.I., e anche il P.C.I., sono rimasti troppo spesso legati a vecchi schemi, chiedendo cose vecchie che potevano essere rivoluzionarie dieci anni fa ma che oggi rappresentano delle oneste risorse bene accette e parzialmente volute dalla borghesia. È urgente dare nuovi quadri al movimento operaio, uomini giovani che sappiano far tesoro dell'esperienza passata ma che siano coscienti dei nuovi obiettivi per i quali ci si deve battere.
Il Socialismo è liberazione. Non soltanto dalla schiavitù economica del padrone, ma anche da tutti i miti. Occorre rendersi conto della mitologia che invade lo stesso movimento operaio o anche i dirigenti dei partiti di sinistra. Rendersi conto che l'uomo moderno è soltanto formalmente più libero dell'uomo di cinquant'anni fa. Un esempio banale ma sintomatico: quando nei bar (ho avuto la curiosità di controllare 10 bar del centro) tra i "Giacobini" di Zardi e "Caccia al numero" con Nike Bongiorno viene sempre scelta la seconda trasmissione, possiamo ben dire che i clienti di questi bar credono di scegliere la trasmissione che vogliono, ma in effetti sono condizionati nelle loro scelte da tutta una pubblicità, tutta una campagna sottile, dalla vetrina del mondo che li circonda banale o ottuso.
Il Fascismo è mancanza di libertà - mancanza di libertà nelle fabbriche, dove la automazione, la specializzazione, il taglio dei tempi, i cottimi, ecc., rendono schiavo e alienato l'operaio come prima, come sempre. E non ha molta importanza a mio avviso che l'operaio a casa abbia il frigidaire e la televisione e sia più soddisfatto. L’avanzata verso il socialismo è ben altro. Fascismo è la distorsione o il camuffamento continuo della verità da parte della stampa, rai-tv, nella scuola ecc.
Il socialismo è esattamente il rovescio di questo processo prodotto dal neocapitalismo. Il socialismo è consapevolezza, è coincidenza con cultura, se cultura è come io credo liberazione dai miti. Dovere prima dei partiti operai è di porre costantemente i problemi di potere nella fabbrica, nel Paese. Noi avremo fatto dei passi avanti solamente se meno assoluto sarà lo strapotere padronale nelle fabbriche, nel Paese. Possiamo anche accettare compromessi ma chiamandoli con il loro vero nome e non gabellandoli per vittoria della classe lavoratrice (Nenni in occasiono della giunta di centro-sinistra di Milano: “Abbiamo aperto una breccia nel muro della conservazione”).

Mi si rimprovererà il mio scetticismo, la mia mancanza di prospettive. Non è questo. La soluzione che io propongo è, senza dubbi o perplessità, la classe lavoratrice che è chiamata dalla storia ad assumersi la responsabilità di classe dirigente perché ha un programma soprattutto di ricostruzione economica. E perché non si creino equivoci, quando parlo di classe lavoratrice intendo i partiti della classe lavoratrice, e cioè P.S.I. e P.C.I. Non credo nella spontaneità delle masse, né nell'individualismo o anarchismo che, al di là delle buone intenzioni, respingendo tutto finisce con l'accettare tutto, e non è infrequente trovare questa sorta di puritani a braccetto dei conservatori.  Io sono ben cosciente che il centro-sinistra oggi deve andare avanti e che il P.S.I. non può rovesciare la sua politica all'improvviso e cercare la rottura per la rottura. Ma sono del pari convinto che ben presto le strade del P.S.I. e della D.C. si divideranno irreparabilmente. Occorre quindi preparare, lavorare pazientemente per una nuova opposizione che non sia più quella della demagogia, ma della consapevolezza, della preparazione, della capacità di proporre soluzioni socialiste per tutti è problemi del Paese. 
Oggi la lotta nei partiti politici è veramente difficile. Vi si parlano linguaggi diversi e si finisce con il fare dei discorsi tra sordi. Ci si sente dissociati anche all'interno del partito, meno forte di prima è la solidarietà tra compagni.  Basterà leggere qualcosa sulla storia dei partiti o parlare con vecchi compagni per accorgersi quanto questo è vero. I valori che la borghesia ha elaborato sono ormai infranti, l'unione e la capacità di comunicare sempre più difficili.  Il superamento della crisi generale che investe la società borghese verrà dal movimento operaio ed è dall'interno dei suoi partiti che bisogna con umiltà cominciare a lavorare per la costruzione di una nuova società. Non indulgere nel paternalismo, essere nella classe e non con la classe. Superare la dissociazione dei militanti creando dei "gruppi di lavoro" di compagni che abbiano gli stessi interessi, siano essi di carattere economico e culturale, allargarlo ad amici e simpatizzanti. Sollecitare la discussione nelle sezioni, non andare a portare "la  verità", ripristinare una più larga democrazia interna. Conquistare le donne e i giovani al partito, le sole forze nuove che sapranno dare nuova linfa al partito.  

LE FOTOGRAFIE DI DEFACQZ 
A cura degli amici è stata allestita nel salone di Palazzo Gotico (17-30 aprile) la già annunciata mostra di fotografie di C. Fabrizio DEFACQZ, il giovanissimo regista cinematografico piacentino morto a Karachi, Pakistan, lo scorso anno.  Ma non si tratta solo di un atto d'amicizia: la mostra vuole essere soprattutto un primo tentativo, seppur modesto, di render pubblico il valore di un artista che meriterebbe un ben maggiore riconoscimento. Alcune fotografie sono già state  pubblicate su riviste, altre lo saranno presto. È augurabile che vengano raccolte in volume. Si tratta di una settantina di fotografie delle tante scattate nei suoi spostamenti per il mondo, ma il gruppo più cospicuo riguarda il Pakistan (anche per la difficoltà di rintracciare le fotografie meno recenti).  Più d'una sarebbero le chiavi per una interpretazione dello sviluppo dello stile di Defacqz. La più semplice, la meno arbitraria, ci sembra quella biografica.  Il gruppo di foto "europee", che corrisponde ai vent'anni dell'autore, anche se scarsissimo o casuale, rivela uno stile già sicuro (talora perfino virtuoso)e un  interesse quasi esclusivo per il volto umano. Sono gli anici che gli fotografa:  la fotografia diventa un ulteriore, superiore mezzo di conoscenza e amore. La ricerca formale e lo studio psicologico non escludono mai l'affetto, anzi lo utilizzano vantaggiosamente.  Questo intimismo è confermato dalle fotografie del successivo periodo algerino: lontano dagli amici, dal suo mondo, il suo occhio si fissa soprattutto su indagini di solitudine. È significativo che la lotta franco-algerina non lo stimoli.  Egli cerca piuttosto di definire la sua per sonale solitudine. L'Algeria che ne esce è un mondo non ostile ma chiuso: sotto un cielo vuoto, uomini addormentati,  donne che voltano la schiena; l'unico volto visto di fronte, occhi negli occhi,  un vecchio cacciatore, immobile e solo come un'antichissima statua, mentre il cane gli si stringe con avida tenerezza. C'è perfino una certa compiacenza in questa insistenza sulla solitudine. Potremmo giudicare arido questo suo ostinato negarsi se  non sapessimo che è il prezzo del suo amore esclusivo per il suo mondo lontano.  Ma l'Algeria, infine, è ancora Europa. Nel Pakistan invece il senso della lontananza, dello straniamento, diventa drammatico. Un orribile clima, lingua culti costumi sconosciuti, una miseria deprimente: natura e civiltà estranee. Egli tocca davvero il fondo dell'angoscia. Ma sente anche che deve liberarsi di sé. Non può bastargli la piccola colonia europea di Karachi, rifiuta l’artificio di vivere di ricordi del passato e di speranze nel futuro, sceglie di uscire, accetta il presente: questo Pakistan squallido e ostile. In questa lotta tra l'intimismo di base che esigerebbe il rifiuto, l’accentuazione dell'estraneità, e la volontà di aprirsi al presente, di capire e donarsi al nuovo mondo, sta il senso più alto di queste immagini pakistane.  La morte non è più vista e usata come comoda metafora di uno stato depressivo, ma nella sua orribile realtà, nella sua ambigua verità. Il cane sorto nel deserto è violentemente carnale nella sua gonfiezza cadaverica già intaccata dagli avvoltoi, ed à statua nella sua immobilità, grigio come la sabbia che lo circonda (si pensi alla morte eternamente fissata in certi "calchi" di Pompei). Gli immondi avvoltoi sono anche bellezza e vita nel loro libero volo contro il cielo. I teschi, lo ossa d'animali sulla spiaggia non contraddicono, sono anzi in rapporto,  in armonia, con lo navi che solcano il mare, con la bambina che guarda. E le eleganti, misteriose conchiglie, cose morte nella loro immobile durezza, sono anche così ambigue e ricche nell’intreccio perfetto e inestricabile del disegno, estremamente significanti per il passato che ci restituiscono (“cariche di tempo” diceva Defacqz), quasi “presagi” del futuro. Con altre immagini di rocce e di formiche, raggiungono dei valori formali molto simili a quelli di certa recentissima pittura “informale”.
Accenniamo soltanto al fatto che Defacqz non si fa mai prendere dal pittoresco. Il suo profondo rispetto verso culti e costumi stranieri non è negato da una certa ironia e ribrezzo che non può trattenere di fronte a certi riti cruenti o inutilmente complicati. Si tratta spesso, infatti, di sopravvivenze non più sentite, di stanche ripetizioni sul punto di scomparire. Ricordiamo un suo accenno per lettera al fatto che gli “autoflagellanti” aumentavano il loro furore autodistruttivo non appena s’accorgevano di essere fotografati. 
È straordinario come, in tre piccole fotografie scattate durante un viaggio verso l’India, egli riesca a rivelare, attraverso i volti e l’atteggiamento di alcuni ragazzi e pochi cenni di paesaggio, una civiltà diversissima da quella pakistana. Si colgono un’eleganza, un rigore, una religiosità, assolutamente superiori. E infine le fotografie di volti: donne e bambini ritratti di fronte, in piena luce, senza trucchi, i bambini, più che tristi, sospettosi, corrucciati, chiusi, esprimono soprattutto paura, come un presagio di dolore. Gli adulti hanno superato la paura e la tristezza e sui loro volti, segnati da un passato di fatica malattia miseria, si legge anche un’antica pazienza che non è rassegnazione ma piuttosto amore, conoscenza e fedeltà al proprio destino.
Vorremmo chiudere ricordando la straordinaria fotografia del vecchio accompagnato dal bambini. La cecità del vecchio, di cui non si scorge il viso è perfettamente espressa dal suo procedere esitante, il piede avanzato rispetto al tronco, mentre il bambino – stupendamente vivo nella sua completa nudità – si protende, impaziente, in avanti
(p.g.b.)

POESIE DI VICO PAVERI 
I MIEI GENITORI  
Un uomo piccclo  
Sempre ubriaco  
Questo fu mio padre.  
Una donna piccola  
Che si lamentava sempre 
Questa fu mia madre.  
E non mi dissero mai nulla  
Sapevano solo piangere.  

Vico Paveri ha conosciuto fin dai primissimi anni la condanna della miseria e del  lavoro ma vi ha subito reagito con una violentissima insofferenza. L'unico scampo nella fuga, nell'avventura. Giovanissimo, scappa più volte di casa: una volta per  arruolarsi volontario per la guerra d'Etiopia (prospettive favolose: le armi, i serpenti, le negre ... ma anche, soprattutto, sempre: mangiare, vincere la fame) ma non è accettato: ha solo dodici anni. Cerca sempre di tenersi il più lontano possibile da lavoro scuola famiglia. Vita randagia, furterelli, risse. Finisce anche recluso, per pochi giorni, tra i corrigendi (sua reazione: gradevole sorpresa per il nuovo mondo, sempre meglio del proprio; perfino la divisa non gli spiace; e ancora, sempre: si mangia. E poi la certezza che, quando sarà stufo, fuggirà).
A diciott’anni, 1943, diventa partigiano. Sono i suoi anni più ricchi e felici: le armi gli danno un grande senso di potenza, finalmente; le arlecchinesche divisa; la libertà di lasciarsi crescere barba e capelli; potersi cambiare il vecchio nome con uno nuovo, di sua scelta. Il vecchio mondo sta per crollare. Ma è un ribelle anche dentro lo schieramento della Resistenza: con qualche altro compagno, irriducibile anarchico come lui, esce dalle formazioni via via che organizzandosi cadono sotto una disciplina più stretta, per passare informazioni meno organizzate dove possa gustare pienamente la sua libertà.
Finita la guerra, finisce anche l’illusione della libertà; fa il traghettatore, poi viene assunto dalle Ferrovie. Sul lavoro s’infortuna e gli viene amputato un braccio. Diventa comunista nella speranza che sia il partito della rivoluzione, ma anche qui trova troppa burocrazia, pigrizia mentale e ipocrisia: gradualmente se ne stacca dedicando il suo tempo libero sempre più all’esperienza artistica. Dipinge quadri, scrive poesie e racconti, dove esprime le sue delusioni ma anche le sue tenaci speranze, il suo gusto di vivere. 
È ancora un modo di scappar di casa, ora che ha uno stipendio sicuro, una famiglia, l’appartamento? È anche questo. C’è nei suoi quadri una fortissima trasfigurazione formale e coloristica: è come se egli vedesse il mondo come una successione d’avventure sempre nuove. È uno dei suoi doni ma anche il risultato dello sforzo di non cristallizzarsi, di non accettare la maturità come è per troppi: dovere e noia.
Treni coloratissimi, volti e oggetti moltiplicati, paesaggi nostri che diventano tropicali. Come se il mondo fosse un frutto che Vico non si stanca mai di gustare. Non conosce la noia: non c’è persona luogo spettacolo, per quanto insignificanti, che a lui non schiudano un punto un momento un aspetto vivo, interessante – ed egli lo coglie sempre, gli fa festa, lo mangia – e ce ne comunica il piacere. 
Ma non si tratta di candore. Se Vico è rimasto ragazzo è anche vero che ragazzo non è mai stato. Sempre malandrino, la sua malandrineria è però priva di malizia. Innocenza e spietatezza si confondono in lui, diventano la stessa cosa: in questo senso mi pare che egli appartenga più alla natura che all’uomo. 
Nel presentarvi alcune sue poesie, aggiungiamo soltanto che in esse ci sembra notevolissima la capacità di esprimere un discorso così naturale e sobrio da sembrare un “parlato” in forme decisamente letterarie che spesso, al limite, diventano dei veri e propri disegni, dei calligrammes. Ma c’è sempre qualcosa di sgradevolmente funebre in presentazioni del genere. Un uomo vale sempre di più della sua opera e soprattutto delle interpretazioni che ne tentano gli altri. E gli amici di Vico mi perdoneranno se, fissandolo in queste righe, l’ho fatalmente limitato.
(p.g.b).
